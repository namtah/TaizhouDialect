参考文献: https://bible.fhl.net/gbdoc/ob/nob.html?book=154

/todo todelete 用到的附加字符：ÜüÔôÖöÆæ
//todo todelete Ü:alt+0220; ü:alt+0252; 00DC,00FC
//todo todelete Ô:alt+0212; ô:alt+0244; 00D4,00F4
//todo todelete Ö:alt+0214; ö:alt+0246; 00D6,00F6
//todo todelete Æ:alt+0198; æ:alt+0230; 00C6,00E6；□

[toc]



【封面】

NGÔ-HE KYIU-CÜ  
YIA-SU KYI-TOH-KEH  
SING-IAH SHÜ

\---------

T'E-TSIU T'U-WA;  
DI-NYI-T'AO ING.

\---------

DA-ING PENG-KOH TEH NGA-KOH SING-SHÜ WE   
ING.
1897

【内页】

Harvard College Library
Sept. 23, 1910
Gift of the
British & Foreign Bible Society

T'E-TSIU-FU
NEN-DI-WE ING-SHÜ-VÔNG
ING.

【目录】

SING-SHÜ MOH-LOH.

GYIU IAH SHÜ.
| TÖN-SIA. | | TSÔNG-SU. |
| --- | --- | --- |
| Ts. | TS'IANG-SI kyi | 50 |
| C. | C'IH YI-GYIH kyi | 40 |
| Lv. | LI-VI kyi | 27 |
| Ms. | MING-SU kyi-liah | 36 |
| Sm. | SING-MING kyi | 34 |
| Is. | IAH-SHÜ-Ô kyi | 24 |
| Z. | Z-S kyi | 21 |
| Lt. | LU-TEH kyi | 4 |
| 1 S. | 1 SÆH-MEO-Z kyi | 31 |
| 2 S. | 2 SÆH-MEO-Z kyi | 24 |
| 1 W. | 1 LIH-WÔNG kyi-liah | 22 |
| 2 W. | 2 LIH-WÔNG kyi-liah | 25 |
| 1 L. | 1 LIH-DE ts-liah | 29 |
| 2 L. | 2 LIH-DE ts-liah | 36 |
| Yzl. | YI-Z-LÆH kyi | 10 |
| Nh. | NYI-HYI-MI kyi | 13 |
| Yzt. | YI-Z-T'IH kyi | 10 |
| Ip. | IAH-PAH kyi | 42 |
| S. | S-P'IN | 150 |
| Tn. | TSENG-NYIN | 31 |
| Dj. | DJÜN-DAO | 12 |
| Ko. | NGÔ-KO | 8 |
| Y. | YI-SE-Ô shü | 66 |
| Yl. | YIA-LI-MI shü | 52 |
| E. | YIA-LI-MI E-KO | 5 |
| Ys. | YI-SI-KYIH shü | 48 |
| Dy. | DÆN-YI-LI shü | 12 |
| 'O. | 'O-SI shü | 14 |
| Iz. | IAH-Z shü | 3 |
| Ô. | ô-MO-Z shü | 9 |
| Op. | O-PÔ-TI shü | 1 |
| In. | IAH-NÔ shü | 4 |
| Mi. | MI-KÔ shü | 7 |
| No. | NÔ-ONG shü | 3 |
| Hp. | HAH-PÔ-KÔH shü | 3 |
| Sf. | SI-FÆN-NGÔ shü | 3 |
| Hk. | HAH-KYI shü | 2 |
| Sk. | SÆH-KÔ-LI-Ô shü | 14 |
| Ml. | MÔ-LÆH-KYI shü | 4 |

SING IAH SHÜ.

| TÖN-SIA. | | TSÔNG-SU. |
| --- | --- | --- |
| Mt. | MÔ-T'A djün foh-ing shü | 28 |
| Mk. | MÔ-K'O djün foh-ing shü | 16 |
| Lk. | LU-KÔ djün foh-ing shü | 24 |
| I'ö. | IAH-'ÖN djün foh-ing shü | 21 |
| Sd. | S-DU 'ang-djün | 28 |
| Lm. | LO-MÔ shü-sing | 16 |
| 1 K. | 1 KO-LING-TO shü-sing | 16 |
| 2 K. | 2 KO-LING-TO shü-sing | 13 |
| Kô. | KÔ-LÆH-T'A shü-sing | 6 |
| Yf. | YI-FEH-SU shü-sing | 6 |
| Fl. | FI-LIH-PI shü-sing | 4 |
| Kl. | KO-LO-SI shü-sing | 4 |
| 1 T. | 1 T'IH-SÆH-LO-NYI-KÔ shü-sing | 5 |
| 2 T. | 2 T'IH-SÆH-LO-NYI-KÔ shü-sing | 3 |
| 1 D. | 1 DI-MO-T'A shü-sing | 6 |
| 2 D. | 2 DI-MO-T'A shü-sing | 4 |
| Dt. | DI-TO shü-sing | 3 |
| Flm. | FI-LI-MENG shü-sing | 1 |
| H. | HYI-PAH-LE shü-sing | 13 |
| Nk. | NGÔ-KÔH shü-sing | 5 |
| 1 P. | 1 PI-TEH shü-sing | 5 |
| 2 P. | 2 PI-TEH shü-sing | 3 |
| 1 I'ö. | 1 IAH-'ÖN shü-sing | 5 |
| 2 I'ö. | 2 IAH-'ÖN shü-sing | 1 |
| 3 I'ö. | 3 IAH-'ÖN shü-sing | 1 |
| Yd. | YIU-DA shü-sing | 1 |
| Mz. | Iah-'ön-keh MOH-Z-LOH | 22 |

【内容】

注：在【】里为可能翻译错误的内容；□表示找不到相应的汉字或白字。

# MÔ-T'A  DJÜN FOH-ING SHÜ
> 马太传福音书

## Mt. 1.

<i>1 Kyi-toh-keh kô-pu jong Ô-pah-læh-hön tao Iah-seh.  8 Mô-li-ô bi Sing-Ling kön-dong wa-ying.  19 T'in-s ao Iah-seh feh yüong p'ô; ka-shih Kyi-toh-keh 'æn-deo.</i>

> <i>1 基督个~（的）~家谱从亚伯拉罕到约瑟。8 马利亚被圣灵感动怀孕。19 天使奥~（叫）~约瑟弗用怕；解释基督个【衔头】。</i>

1 Ô-PAH-LÆH-HÖN 'eo-de, Da-bih-keh 'eo-de,Yia-su Kyi-toh-keh kô-pu.

> 1 亚伯拉罕后代，大闢~（大卫）~个后代，耶稣基督个家谱。

2 Ô-pah-læh-hön sang Yi-sæh; Yi-sæh sang Ngô-kôh; Ngô-kôh sang Yiu-da teh ge hyüong-di;

> 2 亚伯拉罕生以撒；以撒生雅各；雅各生犹大搭~（和）~渠~（第三人称）~兄弟；

3 Yiu-da jong Da-mô sang Fæh-læh-z teh Sæh-læh;Fæh-læh-z sang Yi-z-leng; Yi-z-leng sang O-læn;

> 3 犹大从大玛~（他玛）~生法拉士~（法勒斯）~搭撒拉~（谢拉）~；法拉士生以士仑~（希斯仑）~，以士仑生阿兰~（亚兰）~；

4 O-læn sang Ô-mi-nô-dæh; Ô-mi-nô-dæh sang Nô-jing; Nô-jing sang Sæh-meng;

> 4 阿兰生亚米拿达；亚米拿达生拿顺；拿顺生撒门；

5 Sæh-meng jong Læh-'eh sang Po-z; Po-z jong Lu-teh sang Ô-pah; Ô-pah sang yia-si;

> 5 撒门从喇合生波士~（波阿斯）~；波士从路得生亚伯~（俄备得）~；亚伯生耶西；

6 Yia-si sang Da-bih wông. Da-bih wông jong U-li-ô-keh ts'i-ts sang su-lo-meng;

> 6 耶西生大闢王。大闢王从乌利亚个妻子生所罗门；

7 Su-lo-meng sang Lo-po-ön; Lo-po-ön sang Ô-pi-ô; Ô-pi-ô sang Ô-sæh;

> 7 所罗门生罗波安；罗波安生亚比亚~（亚比雅）~，亚比亚生亚撒；

8 Ô-sæh sang Iah-sô-fæh; Iah-sô-fæh sang Iah-læn; Iah-læn sang U-si-ô;

> 8 亚撒生约沙法；约沙法生约兰；约兰生乌西亚~（乌西雅）~；

9 U-si-ô sang Iah-tæn; Iah-tæn sang Ô-hah-z; Ô-hah-z sang Hyi-si-kô;

> 9 乌西亚生约旦~（约坦）~；约旦生亚赫士~（亚哈斯）~；亚赫士生希西家；

10 Hyi-si-kô sang Mô-nô-si; Mô-nô-si sang O-meng; O-meng sang Iah-si-ô;

> 10 希西家生玛拿西；玛拿西生阿们~（亚们）~；阿们生约西亚；

11 Pah-sing lo-liah tao Pô-pi-leng z-'eo, Iah-si-ô sang Yia-ko-nyi-ô teh ge hyüong-di.

> 11 百姓掳掠到巴比伦时候，约西亚生耶哥尼亚~（耶哥尼雅）~搭渠兄弟。

12 Pah-sing lo-liah tao Pô-pi-leng ts-'eo, Yia-ko-nyi-ô sang Sæh-læh-t'ih; Sæh-læh-t'ih sang Su-lo-pô-pah;

> 12 百姓掳掠到巴比伦之后，耶哥尼亚生撒拉铁；撒拉铁生所罗巴伯；

13 Su-lo-pô-pah sang Ô-pi-üoh; Ô-pi-üoh sang Yi-li-ô-kying; Yi-li-ô-kying sang Ô-su;

> 13 所罗巴伯生亚比郁~（亚比玉）~；亚比郁生以利亚敬；以利亚敬生亚所；

14 Ô-su sang Sæh-dôh; Sæh-dôh sang Ô-kying; Ô-kying sang Yi-leh;

> 14 亚所生撒铎~（撒督）~；撒督生亚金；亚金生以律；

15 Yi-leh sang Yi-li-ô-sæh; Yi-li-ô-sæh sang Mô-tæn; Mô-tæn sang Ngô-kôh;

> 15 以律生以利亚撒；以利亚撒生马旦~（马但）~；马旦生雅各；

16 Ngô-kôh sang Iah-seh, ziu-z Mô-li-ô-keh dziang-fu; Mô-li-ô sang Yia-su ts'ing-hwu Kyi-toh.

> 16 雅各生约瑟，就是马利亚个丈夫；马利亚生耶稣称呼基督。

17 Jong Ô-pah-læh-hön tao Da-bih ih-gyüong yiu zih-s de; jong Da-bih tao pah-sing lo-liah tao Pô-pi-leng z-'eo, yi yiu zih-s de; jong pah-sing lo-liah tao Pô-pi-leng ts-'eo tao Kyi-toh yi yiu zih-s de.

> 17 从亚伯拉罕到大闢一共有十四代；从大闢到百姓掳掠到巴比伦时候，亦~（又）~有十四代；从百姓掳掠到巴比伦之后到基督亦有十四代。

18 YIA-SU Kyi-toh sang-keh z-kön z tsiao 'ô-veng: Ge nyiang Mô-li-ô yi-kying hyü peh Iah-seh, wæ-vong tso ts'ing, bi Sing-Ling kön-dong wa-ying.

> 18 耶稣基督生个事干是照下文：渠娘马利亚已经许畀~（给）~约瑟，还朆【做亲】，被圣灵感动怀孕。

19 Ge dziang-fu Iah-seh z tsing-dzih nying, feh k'eng ming-ming peh ge tao me, siang s-ô t'e-hweng.

> 19 渠丈夫约瑟是正直人，弗肯明明畀渠倒霉，想私下退婚。

20 Ge k'eo-k'eo s-ts'eng keh z-kön, Cü-keh t'in-s mong-cong yin-c'ih-le, teh ge kông, “Da-bih-keh 'eo-de Iah-seh, ng k'e c'ü ng-keh ts'i-ts Mô-li-ô ku-le, feh yüong p'ô: ing-yü ge wa-ying z bi Sing-Ling kön-dong.

> 20 渠扣扣~（正在）~思忖个事干，主个天使梦中现出来，搭渠讲，“大闢个后代约瑟，尔~（你）~去取尔个妻子马利亚过来，弗用怕：因为渠怀孕是被圣灵感动。

21 Ge we sang ih-ke N-ts; ng iao c'ü Ge ming-z YIA-SU; ing-yü z Ge iao kyiu Ge pah-sing t'eh-c'ih ge-keh ze-ôh.”

> 21 渠会生一个儿子；尔要取渠名字耶稣；因为是渠要救渠百姓脱出渠~（注：应该指他们）~个罪恶。”

22 Keh z-kön tu tso-zing, hao peh Cü t'ôh sin-ts-nying su kông shih-wa yiu ing-nyin, ziu-z,

> 22 个事干都做成，好畀主托先知人所讲说话有应验，就是，

23 “Yiu ih-ke do-nyiang we wa-ying sang N-ts, nying iao ts'ing-hwu Ge ming-z YI-MÔ-NE-LI;” [Y.7.14.]fæn-c'ih-le ziu-z, ZÔNG-TI TEH NGÔ-HE JÜ-DE.

> 23 “有一个大娘~（姑娘）~会怀孕生儿子，人要称呼渠名字以马内利；”翻出来就是，上帝搭我许聚队~（一起）~。

24 Iah-seh kw'eng-sing nang-ky'i, ziu i Cü t'in-s su feng-fu, c'ü ge ts'i-ts ku-le;

> 24 约瑟困~（睡）~醒□~（指起床）~起，就依主天使所吩咐，取渠妻子过来；

25 Dæn-z vong teh ge dong-vông teng-tao ge sang deo ih-ke N-ts: c'ü Ge ming-z YIA-SU.

> 25 但是朆搭渠同房等到渠生头一个儿子：取渠名字耶稣。

## Mt. 2.

<i>1 Pôh-z bi ih-leh sing ying-dao tao Kyi-toh-keh di-fông. 11 Pa Ge, hyin su ta-le-keh li-veh peh Ge. 14 Iah-seh ta Yia-su teh Ge nyiang dao tao Yi-gyih. 16 Hyi-leh wông sæh si-lao. 20 Hyi-leh s-gao. 22 Iah-seh ta Yia-su teh Ge nyiang cün-le, djü ze Kô-li-li Nô-sæh-leh.</i>

> <i>1 博士被一粒星引导到基督个地方。11 拜渠，献所带来个礼物畀渠。14 约瑟带耶稣搭渠娘逃到埃及。16 希律王杀细佬。20 希律死爻~（掉、了，表动作完成）~。22 约瑟带耶稣搭渠娘转来，住在加利利拿撒勒。</i>

1 HYI-LEH wông z-'oe, Yia-su sang ze Yiu-t'a-keh Pah-li-'eng, yiu kyi-ke pôh-z jong tong-pin tseo tao Yia-lu-sæh-lang, kông,

> 1 希律王时候，耶稣生在犹太个伯利恒，有几个博士从东边走到耶路撒冷，讲，

2 “Sang-c'ih tso Yiu-t'a nying-keh Wông-ti ze 'ah-yi? ing-yü ngô-he ze tong-pin mông-djôh Ge-keh sing-siu, ziu le pa Ge.”

> 2 “生出做犹太人个皇帝在何咦~（哪里）~？因为我许在东边望着渠个星宿，就来拜渠。”

3 Hyi-leh wông t'ing-djôh ziu p'ô-gyü, Yia-lu-sæh-lang-keh cong-nying yi p'ô-gyü.

> 3 希律王听着就怕惧，耶路撒冷个众人亦怕惧。

4 Ge ziu dziao-le cong tsi-s-tsiang teh pah-sing cong-yiang-keh doh-shü-nying, bön-meng ge Kyi-toh ing-ke sang ze 'ah-yi.

> 4 渠就召来众祭司长搭百姓【中央】个读书人，盘问渠基督应该生在何咦。

5 Ge-he we-teh kông, “Ze Yiu-t'a-keh Pah-li-'eng: ing-yü sin-ts-nying yiu sia-lôh, kông,

> 5 渠许回答讲，“在犹太个伯利恒：因为先知人有写落，讲，

6 ‘Yiu-da di-fông-keh Pah-li-'eng, ng ze Yiu-da fu-yün ts-cong bing-fi ting siao: ing-yü jong ng iao c'ih ih-ke kyüing-wông, moh-yiang Ngô Yi-seh-lih pah-sing.’”[Mi.5.2.]

> 6 ‘犹大地方个伯利恒，尔在犹大府县之中并非顶小：因为从尔要出一个君王，牧养我以色列百姓。’”

7 Hyi-leh ziu s-'ô ao pôh-z le, ts-si bön-meng ge keh sing-siu c'ih-yin z-'eo.

> 7 希律就私下奥博士来，仔细盘问渠个星宿出现时候。

8 Ziu ts'a ge tao Pah-li-'eng, kông, “Ng-he k'e ts-si tang-t'ing keh Si-lao z-kön; zing-djôh-ku, ziu le t'ong-pao ngô, peh ngô ah hao k'e pa Ge.”

> 8 就差渠到伯利恒，讲，“尔许去仔细打听个细佬事干；寻着过，就来通报我，畀我也好去拜渠。”

9 Ge-he t'ing koh-wông shih-wa ziu k'e; ze tong-pin mông-djôh-keh sing-siu ziu ying-dao ge-he, ih-dzih tao Si-lao su-ze-keh zông-deo, ziu ding-lao.

> 9 渠许听国王说话就去；在东边望着个星宿就引导渠许，一直到细佬所在个上头，就停牢。

10 Pôh-z mông-djôh keh sing-siu, ting kao-hying.

> 10 博士望着个星宿，顶高兴。

11 Tseo-tsing oh-li, mông-djôh Si-lao teh Ge nyiang Mô-li-ô; ziu p'oh-lôh pa keh Si-lao; ky'iao-k'e pao-'æh do kying-ts, jü-hyiang, meh-yiah, hyin peh Ge tso li-veh.

> 11 走进屋里，望着细佬搭渠娘马利亚；就覆落拜个细佬；撬开~（揭开）~宝匣驮金子，乳香，没药，献畀渠做礼物。

12 Pôh-z mong-cong teh-djôh ts-ying, ao ge feh-k'o cün-k'e kyin Hyi-leh, ziu jong bih-diao lu cün tao z-kyi di-fông.

> 12 博士梦中得着指引，奥渠弗可转去见希律，就从别条路转到自己地方。

13 Cün-k'e ts-'eo, Cü-keh t'in-s mong-cong yin-c'ih teh Iah-seh kông, “Nang-ky'i, ta keh Si-lao teh Ge nyiang dao tao Yi-gyih k'e, djü ze-kæn teng-tao ngô t'ong-ts ng: ing-yü Hyi-leh iao zing keh Si-lao djü-mih Ge.”

> 13 转去之后，主个天使梦中现出搭约瑟讲，“□起，带个细佬搭渠娘逃到埃及去，住在简~（那里）~等到我通知尔：因为希律要寻个细佬除灭渠。”

14 Iah-seh ziu nang-ky'i, yia-li ta keh Si-lao teh Ge nyiang tao Yi-gyih k'e;

> 14 约瑟就□起，夜里带个细佬搭渠娘到埃及去；

15 djü ze-kæn ih-dzih tao Hyi-leh ling-cong: hao peh Cü t'ôh sin-ts-nying su kông shih-wa yiu ing-nyin, ziu-z, “Ngô jong Yi-gyih ao Ngô N-ts c'ih-le.”['O.11.1.]

> 15 住在简一直到希律临终：好畀主托先知人所讲说话有应验，就是，“我从埃及奥我儿子出来。”

16 Hyi-leh ih hyiao-teh bi pôh-z hong-p'in, ky'i-teh-mang, ziu tsiao ge bön-meng pôh-z z-'eo ts'a nying tao Pah-li-'eng, teh s-hyiang, liang-shü yi-'ô si-lao tu sæh wön.

> 16 希律一晓得被博士哄骗，气得猛，就照渠盘问博士时候差人到伯利恒，搭四向，两岁以下细佬都杀完。

17 Keh-ts'iah sin-ts Yia-li-mi su kông shih-wa yiu ing-nyin, ziu-z,

> 17 个□~（这时）~先知耶利米所讲说话有应验，就是，

18 “Ze Leh-mô t'ing-djôh k'oh-sing, ting sing-t'ong-keh sing-hyiang, Leh-kyih k'oh ge n-ts; feh k'eng ziu ön-yü, ing-yü ge n-ts m-gao.”[Yl.31.15.]

> 18 “在勒玛~（拉玛）~听着哭声，顶心痛个声响，勒结~（拉结）~苦渠儿子；弗肯受安慰，因为渠儿子无爻。”

19 Hyi-leh s ts-'eo, yiu Cü-keh t'in-s ze Yi-gyih mong-cong yin-c'ih teh Iah-seh kông,

> 19 希律死之后，有主个天使在埃及梦中现出搭约瑟讲，

20 “Nang-ky'i ta keh Si-lao teh Ge Nyiang, tao Yi-seh-lih di-fông k'e: ing-yü iao meo-'e Si-lao sing-ming cü-ts yi-kying s-gao.”

> 20 “□起带个细佬搭渠娘，到以色列地方去：因为要谋害细佬性命【主子】已经死爻。”

21 Iah-seh ziu nang-ky'i, ta keh Si-lao teh Ge nyiang tao Yi-seh-lih di-fông.

> 21 约瑟就□~（指起床）~起，带个细佬搭渠娘到以色列地方。

22 T'ing-djôh Ô-kyi-lao tsih ge pang Hyi-leh-keh yü tso Yiu-t'a koh-wông, feh kön tao keh di-fông k'e; mong-cong yi teh-djôh ts-ying, ziu cün-wæn tao Kô-li-li di-ka k'e,

> 22 听着亚基老接渠伯希律个位做犹太国王，弗敢到个地方去；梦中亦得着指引，就转弯到加利利地界去，

23 djü ze Nô-sæh-leh zing-li: hao peh sin-ts-nying su kông shih-wa yiu ing-nyin, ziu-z, “Nying we ts'ing-hwu Ge Nô-sæh-leh nying.”

> 23 住在拿撒勒城里：好畀先知人所讲说话有应验，就是，“人会称呼渠拿撒勒人。”

## Mt. 3.

<i>1 Iah-'ön djün-dao; 'ang si-li. 7 P'i-bing Fæh-li-se nying, 13 ze Iah-dæn 'o 'ang si-li peh Kyi-toh.</i>

> <i>1 约翰传道；行洗礼。7 批评法利赛人，13 在约但河~（约旦河）~行洗礼畀基督。</i>

1 KEH z-'eo 'ang si-li Iah-'ön tao Yiu-t'a hông-yia djün dao, kông,

> 1 个时候行洗礼约翰到犹太荒野传道，讲，

2 “Ng-he yüong hwe-ke; ing-yü t'in-koh z gying-gao.” 

> 2 “尔许【永、容】悔改，因为天国是近爻。”

3 Keh ziu-z sin-ts Yi-se-ô su kông, “Ze hông-yia yiu nying-keh sing-ing ao-hyiang, kông, ‘Bi-bæn Cü-keh lu, p'u-dzih Ge-keh ka-dao.’”[Y.40.3.]

> 3 个就是先知以赛亚所讲，“在荒野有人个声音奥响~（一声）~，讲，‘备【办】主个路，铺直渠个街道。’”

4 Iah-'ön tsiah-keh i-zông z lôh-do mao, kyi-iao-ta z bi; ky'üoh-zih z wông-djong teh yia-mih.

> 4 约翰着个衣裳是骆驼毛，系腰带是皮；吃食是蝗虫搭野蜜。

5 Keh z-'eo Yia-lu-sæh-lang, t'ong Yiu-t'a, teh Iah-dæn 'o-pin-keh nying tu tseo-c'ih tao ge su-ze;

> 5 个时候耶路撒冷，通犹太，搭约但河边个人都走出到渠所在；

6 tsiao-nying z-keh ze, ze Iah-dæn 'o ziu ge-keh si-li.

> 6 招认自个罪，在约但河受渠个洗礼。

7 Iah-'ön mông-djôh hyü-to Fæh-li-se nying teh Sæh-t'u-ke nying le ziu ge-keh si-li, teh ge-he kông, “Doh-zô-keh cong-tông, Kæh-nying ts-ying ng to-bi tsiang-le-keh da-nu?

> 7 约翰望着许多法利赛人搭撒土该~（撒都该）~人来受渠个洗礼，搭渠许讲，“毒蛇个【种？】，何人指引尔躲避将来个【da】怒？

8 Su-i iao kyih hwe-ke-keh ko-ts;

> 8 所以要结悔改个果子；

9 feh iao sing-li kông, ‘Ô-pah-læh-hön z ngô-he-keh tsu-tsong:’ ngô teh ng kông, Ziu-z keh-sih zih-deo Zông-ti ah neng-keo peh ge tso Ô-pah-læh-hön-keh ts-seng.

> 9 弗要心里讲，‘亚伯拉罕是我许个祖宗：’我搭尔讲，就是个些石头上帝也能够畀渠做亚伯拉罕个子孙。

10 Yin-ze fu-deo yi-kying fông ze jü keng: væn-pah feh kyih hao ko-ts-keh jü, ziu iao tsôh-lôh tön ze ho-li.

> 10 现在斧头已经放在树根：凡百弗结好果子个树，就要斫落□~（丢）~在火里。

11 Ngô yüong shü 'ang hwe-ke-keh si-li peh ng: dæn-z 'eo-jü ngô le-keh neng-kön tse do-jü ngô, ziu-z do Ge 'a ngô feh kön-tông; Ge we yüong Sing-Ling teh ho, 'ang si-li peh ng: 

> 11 我用水行悔改个洗礼畀尔：但是后【如】我来个能干再大【如】我，就是驮渠鞋我弗敢当；渠会用圣灵搭火，行洗礼畀尔：

12 Ge siu k'ô dön-kyi, we pe kön-zing sô-dziang-keh koh: Ge-keh koh we siu-tsing koh-ts'ông, dæn-z koh-hæn yüong fe u-keh ho siao-gao.”

> 12 渠手抲团箕，【会？】干净晒场个谷：渠个谷会收进谷仓，但是谷□~（谷壳）~用弗乌个火烧爻。”

13 KEH z-'eo Yia-su jong Kô-li-li tseo tao Iah-dæn 'o tao Iah-'ön su-ze, iao ziu ge si-li.

> 13 个时候耶稣从加利利走到约但河到约翰所在，要受渠洗礼。

14 Iah-'ön t'e-lao, kông, “Ngô ing-ke ziu Ng-keh si-li, Ng fæn-cün tao ngô su-ze le?”

> 14 约翰推牢，讲，“我应该受尔个洗礼，尔反转到我所在来？”

15 Yia-su we-teh ge kông, “Yin-ze ts'ia hyü Ngô; ing-yü ngô-he ing-ke z-t'ih tso-zing ih-ts'ih-keh kong-nyi.” Ge ziu ing-hyü.

> 15 耶稣回答渠讲，“现在且许我；因为我许应该是□~（这样）~做成一切个公义。”渠就应许。

16 Yia-su ziu-ku si-li, ziu jong shü-li tseo-zông: t'in k'e peh Ge, ziu mông-djôh Zông-ti-keh Ling ziang bôh-kön kông-ling, ze Ge deo-zông;

> 16 耶稣受过洗礼，就从水里走上：天开畀渠，就望着上帝个灵像鹁鸽儿降临，在渠头上；

17 yi jong t'in yiu sing-ing, kông, “Keh-z Ngô ts'ing-e-keh N-ts, Ngô ting cong-i-keh.”

> 17 亦从天有声音，讲，“个是我亲爱个儿子，我顶中意个。”

## Mt. 4.
<i>1 Kyi-toh kying-zih. bi mo-kyü s-lin. 11 T'in-s le voh-z Ge, 13 djü ze Kô-pah-nong, 17 djün dao-li ky'i, 18 dziao-le Pi-teh teh ön-teh-lih, 21 Ngô-kôh teh Iah-'ön, 23 i yiang-yiang bing-t'ong.</i>

> <i>1 基督禁食。被魔鬼试炼。11 天使来服侍渠，13 住在迦百农，17 传道理起，18 召来彼得搭安得列，21 雅各搭约翰，23 医样样病痛。</i>

1 Keh-ts'iah Yia-su bi Sing-Ling ta tao hông-yia peh mo-kyü s-s Ge.

> 1 个□~（这里指当时）~耶稣被圣灵带到荒野畀魔鬼试试渠。

2 Ge kying-zih s-zih nyih-yia, 'eo-deo z du-hæh.

> 2 渠禁食四十日夜，后头是肚□~（瘪，这里指肚饿）~。

3 Keh s-s cü-ts tseo-le teh Ge kông, “Ng ziah-z zông-ti-keh N-ts, hao feng-fu keh-sih zih-deo pin tso ping.”

> 3 个试试【主子】走来搭渠讲，“尔若是上帝个儿子，好吩咐个些石头变做饼。”

4 Yia-su we-teh kông, “Yiu sia-lôh, ‘Nying feh tæn-tsih k'ao-djôh ping we weh, z k'ao-djôh Zông-ti k'eo-li ih-ts'ih su kông shih-wa.’”[Sm.8.3.]

> 4 耶稣回答讲，“有写落，‘人弗单只靠着饼会活，是靠着上帝口里一切所讲说话。’”

5 Mo-kyü ziu ta Ge tao sing-zing-li; peh Ge gyi ze sing-din-keh oh-ting,

> 5 魔鬼就带渠到圣城里；畀渠徛~（站）~在圣殿个屋顶，

6 teh Ge kông, “Ng ziah-z Zông-ti-keh N-ts, hao t'iao-lôh, ing-yü yiu sia-lôh, ‘Ge we feng-fu Ge-keh t'in-s tsiao ku Ng: ge-he siu we vu-zu Ng, sang-teh Ng-keh kyiah bang-djôh zih-deo.’”[S.91.11,12.]

> 6 搭渠讲，“尔若是上帝个儿子，好跳落，因为有写落，‘渠会吩咐渠个天使照顾尔：渠许手会扶助尔，省得尔个脚碰着石头。’”

7 Yia-su teh ge kông, “Yi yiu sia-lôh, ‘Ng feh-k'o s-s Cü ng-keh Zông-ti.’”[Sm.6.16.]

> 7 耶稣搭渠讲，“亦有写落，‘尔弗可试试主尔个上帝。’”

8 Mo-kyü tse ta Ge tao ting kao sæn-deo, ts-tin t'in-'ô væn-koh teh ge yüong-wa peh Ge mông;

> 8 魔鬼再带渠到顶高山头，指点天下万国搭渠~（指天下万国的）~荣华畀渠望；

9 teh Ge kông, “Ng ziah-z p'oh-lôh pa ngô, ngô tu we peh Ng.”

> 9 搭渠讲，“而若是覆落拜我，我都会畀尔。”

10 Yia-su teh ge kông, “Sæh-dæn, tseo-k'e: ing-yü yiu sia-lôh, ‘Ing-ke pa Cü ng-keh Zông-ti, tæn-tsih voh-z Ge.’”[Sm.6.13.]

> 10 耶稣搭渠讲，“撒但，走去：因为有写落，‘应该拜主尔个上帝，单只服侍渠。’”

11 Mo-kyü li-k'e Yia-su: ziu yiu t'in-s le voh-z Ge.

> 11 魔鬼离开耶稣：就有天使来服侍渠。

12 YIA-SU t'ing-djôh Iah-'ön lôh kæn-lao, ziu tao Kô-li-li k'e;

> 12 耶稣听着约翰落监牢，就到加利利去；

13 li k'e Nô-sæh-leh, k'e djü ze he-pin-keh Kô-pah-nong, ziu-z ze Si-pu-leng teh Næh-da-li-keh di-ka: 

> 13 离开拿撒勒，去住在海边个迦百农，就是在西布伦搭纳大利~（拿弗他利）~个地界：

14 hao peh sin-ts Yi-se-ô su kông shih-wa yiu ing-nyin, ziu-z,

> 14 好畀先知以赛亚所讲说话有应验，就是，

15 “Si-pu-leng teh Næh-da-li di-fông, ze Iah-dæn 'o-nga he-pin, bih-koh nying-keh Kô-li-li,

> 15 “西布伦搭纳大利地方，在约但河外海边，别国人个加利利，

16 zo ze moh-heh-keh pah-sing mông-djôh do liang-kwông, zo ze heh-ön di-fông ziang ing-s cü-ts, yiu liang-kwông tsiao-djôh ge.”[Y.9.1,2.]

> 16 坐在墨黑个百姓望着大亮光，坐在黑暗地方像荫死【主子】，有亮光照着渠。”

17 Jong keh z-'eo Yia-su djün dao kông, “Ng-he yüong hwe-ke; ing-yü t'in-koh z gying gao.”

> 17 从个时候耶稣传道讲，“尔许【永、容】悔改；因为天国是近爻。”

18 Yia-su ze Kô-li-li he-pin tseo, mông-djôh liang hyüong-di, ziu-z Si-meng yi ts'ing-hwu Pi-teh, teh ge hyüong-di Ön-teh-lih, ze he-li tang mông; ing-yü z k'ô ng-keh.

> 18 耶稣在加利利海边走，望着两兄弟，就是西门亦称呼彼得，搭渠兄弟安得烈，在海里打网；因为是抲鱼个。

19 Ziu teh ge-he kông, “Keng Ngô le, Ngô we peh ng k'ô nying.”

> 19 就搭渠许讲，“跟我来，我会畀尔抲人。”

20 Ge lih-k'eh tön-gao mông, keng Ge k'e.

> 20 渠立刻□~（丢）~爻网，跟渠去。

21 Yia-su jong keh su-ze tseo-ku, yi mông-djôh liang hyüong-di, ziu-z Si-pi-t'a-keh n-ts Ngô-kôh teh ge hyüong-di Iah-'ön, teh ge pang Si-pi-t'a ze jün-li pu mông; ziu ao ge-he.

> 21 耶稣从个所在走过，亦望着两兄弟，就是西庇太个儿子雅各搭渠兄弟约翰，搭渠伯儿西庇太在船里补网；就奥渠许。

22 Ge-he lih-k'eh li-k'e jün teh pang, keng Ge.

> 22 渠许立刻离开船搭伯儿，跟渠。

23 Yia-su tseo-pin Kô-li-li, ze ge-he jü-we-dông kao-hyüing, djün t'in-koh-keh foh-ing, i-hao pah-sing yiang-yiang bing-t'ong.

> 23 耶稣走遍加利利，在渠许聚会堂教训，传天国个福音，医好百姓样样病痛。

24 Ge-keh ming-sing yiang-pin Jü-li-ô: væn-pah yiu bing, feh-leng zao-teh mao-bing, t'ong-k'u, bi kyü vu-keh, tin-gao, fong-t'æn, tu ta tao Yia-su su-ze; Yia-su ziu i ge hao.

> 24 渠个名声扬遍叙利亚：凡百有病，弗论造得~（怎么样，如何）~毛病，痛苦，被鬼附个，癫爻，疯瘫，都带到耶稣所在；耶稣就医渠好。

25 Jong Kô-li-li, Di-kô-po-li, Yia-lu-sæh-lang, Yiu-t'a, teh Iah-dæn 'o-nga, yiu hyü-to nying le keng Ge.

> 25 从加利利，第加波利~（低加坡里）~，耶路撒冷，犹太，搭约但河外，有许多人来跟渠。

## Mt. 5.

<i>1 Kyi-toh ze sæn-zông djün dao; 3 kông zao væn-ts nying yiu foh, 13 meng-du z si-zông-keh yin, 14 si-zông-keh liang-kwông, ih-tu zing ze sæn-zông, 15 teng-liang, 17 Kyi-toh le iao tso-zing leh-fæh. 21 Sæh nying-keh i-s, 27 kæn-ying-keh i-s, 33 væh-tsiu-keh i-s; 38 ky'ün nying kw'ön-shü bih-ke, 43 e-sih ling-sô, 48 ke tso nying jün-bi.</i>

> <i>1 基督在山上传道：3 讲造~（怎么样）~范子~（样子）~人有福，13 门徒是世上个盐，14 世上个亮光，</i>

1 YIA-SU mông-djôh keh hyü-to nying, ziu tseo-zông sæn: ih zo-lôh, meng-du tao Ge sing-pin.

> 1 耶稣望着个许多人，就走上山：一坐落，门徒到渠身边。

2 Yia-su k'e-k'eo kao-hyüing ge-he, kông: ——

> 2 耶稣开口教训渠许，讲：——

3 “Sing-li gyüong-keh yiu foh: ing-yü t'in-koh z ge-ke.

> 3 “心里穷个有福：因为天国是渠个。

4 “Sing-t'ong-keh yiu foh: ing-yü ge-he we teh-djôh ön-yü.

> 4 “心痛个有福：因为渠许会得着安慰。

5 “Weng-ziu-keh yiu foh: ing-yü ge-he we teh-djôh di-t'u tso sæn-nyih.

> 5 “温柔个有福：因为渠许会得着地土做产业。

6 “Ziang du-hæh k'eo-k'eh s-siang kong-nyi yiu foh: ing-yü ge-he we teh-djôh sing-mön-i-coh.

> 6 “像肚□~（饿）~口渴【思想】公义有福：因为渠许会得着心满意足。

7 “E-lin-nying-keh yiu foh: ing-yü ge-he we teh-djôh e-lin.

> 7 “爱怜人个有福：因为渠许会得着爱怜。

8 “Sing-li ts'ing-kyih yiu foh: ing-yü ge-he we mông-djôh Zông-ti.

> 8 “心里清洁有福：因为渠许会望着上帝。

9 “Ky'ün nying 'o-moh-keh yiu foh; ing-yü ge-he we ts'ing-hwu z Zông-ti-keh n-ts.

> 9 “劝人和睦个有福；因为渠许会称呼是上帝个儿子。

10 “Yü kong-nyi ziu pih-næn-keh, yiu foh: ing-yü t'in-koh z ge-ke.

> 10 “为公义受【逼难】个，有福：因为天国是渠个。

11 “Ziah yiu nying yü Ngô zôh ng-he, pih-næn ng-he, yüong yiang-yiang ôh shih-wa hyü-pông ng-he, ng yiu foh.

> 11 若有人为我𧮙~（骂）~尔许，【逼难】尔许，用样样恶说话毁谤尔许，尔有福。

12 “Ing-ke hwön-hyi kw'a-lôh: ing-yü ze t'in-zông ng-he-keh pao-ing z ting do: ing-yü ge-he yi z-t'ih pih-næn ng-he zin-deo-keh sin-ts-nying.

> 12 “应该欢喜快乐：因为在天上尔许个报应是顶大：因为渠许亦是□~（这样）~【逼难】尔许前头个先知人。

13 “NG-HE z si-zông-keh yin: yin ziah-z sih-gao ge 'æn-keh mi-dao, yiu zah-m hao tsông ge 'æn? 'eo-deo z vu yüong, tsih hao tao ze nga-min peh nying dæh-gao.

> 13 “尔许是世上个盐：盐若是失爻渠咸个味道，有啥物好装~（作，弄）~渠咸？后头是无用，只好倒在外面畀人踏爻。

14 “Ng-he z si-zông-keh liang-kwông. Ih-tu zing zao ze sæn-zông feh neng ing-zông.

> 14 “尔许是世上个亮光。一【堵】城造在山上弗能隐藏。

15 Nying tin teng, fe fông ze teo-'ô, fông ze teng-de zông; ziu tsiao djôh 'eh-kô-keh nying. 

> 15 人点灯，弗放在斗下，放在灯台上；就照着合家个人。

16 Ng-he-keh liang-kwông ah ing-ke tsiao ze nying min-zin, peh ge mông-djôh ng-keh hao 'ang-yü, ziu we kyü yüong-wa peh ng-he t'in-zông Vu-ts'ing.

> 16 尔许个亮光也应该照在人面前，畀渠望着尔个好行为，就会归荣华畀尔许天上父亲。

17 “Feh-k'o ts'eng Ngô le iao fi-gao leh-fæh teh sin-ts-nying: Ngô le feh-z iao fi-gao, z iao tso-zing.

> 17 “弗可忖我来要废爻律法搭先知人：我来弗是要废爻，是要做成。

18 Ngô lao-zih teh ng kông, Teng-tao t'in-di ku-k'e, leh-fæh ih-tin ih-wah feh neng-keo ku-k'e, dzih tao yiang-yiang tso-zing.

> 18 我老实搭尔讲，等到天地过去，律法一点一画弗能够过去，直到样样做成。

19 Ka-ming lin ih-diao ting siao, ziah yiu nying fi-gao, yi kao bih-nying fi-gao, keh nying ze t'in-koh sön ting siao: ziah yiu nying i-jing ge yi kao bih-nying i-jing, keh nying ze t'in-koh sön do.

> 19 诫命【连】一条顶小，若有人废爻，亦教别人废爻，个人在天国算顶小：若有人依顺渠亦教别人依顺，个人在天国算大。

20 Ngô teh ng kông, Ng-keh kong-nyi ziah feh ku-yü doh-shü-nying teh Fæh-li-se nying-keh kong-nyi, tön feh neng-keo tseo-tsing t'in-koh.

> 20 我搭尔讲，尔个公义若弗过于读书人搭法利赛人个公义，断弗能够走进天国。

21 “NG-HE t'ing-djôh yiu feng-fu ku-z-tsih nying kông, ‘Feh-k'o sæh nying; væn-pah hyüong-sæh pih-iao sing-p'ön:’

> 21 “尔许听着有吩咐古时节~（时候）~人讲，‘弗可杀人；凡百凶杀必要审判：’”

22 dæn-z Ngô teh ng kông, Væn-pah vu-ku ky'i-'eng ge hyüong-di pih  iao sing-p'ön; væn-pah zôh-mô ge hyüong-di, Leh-kô, iao song tao kong-dông; væn-pah zôh-mô ge hyüong-di, Mo-li, iao tön ze di-nyüoh-keh ho-li.[<i>Leh-kô teh Mo-li ziu-z Yiu-t'a nying zôh-mô shih-wa.</i>]

> 22 但是我搭尔讲，凡百无故气恨渠兄弟必要审判；凡百𧮙骂渠兄弟，勒加~（拉加，指饭桶）~，要送到公堂；凡百𧮙骂渠兄弟，魔利~（指傻瓜）~，要□在地狱个火里。[勒加搭魔利就是犹太人𧮙骂说话。]

23 Su-i ng ziah ta li-veh tao tsi-dæn zin, kyi-teh ng yiu teh-ze hyüong-di,

> 23 所以若带礼物到祭坛前，记得尔有得罪兄弟，

24 ng-keh li-veh fông ze tsi-dæn zin, sin k'e teh hyüong-di 'o-hao, 'eo-deo le hyin li-veh.

> 24 尔个礼物放在祭坛前，先去搭兄弟和好，后头来献礼物。

25 Ng teh ün-kô wæ ze lu-zông, iao kw'a-ting teh ge kông 'o; sang-teh ün-kô song ng peh kwön, kwön kao peh ts'a-yüoh, ziu kwæn ng ze kæn-lao.

> 25 尔搭冤家还在路上，要快点搭渠讲和；省得冤家送尔畀官，官交畀差役，就关尔在监牢。

26 Ngô lao-zih teh ng kông, Ziah yiu ih-ke dong-din vong wæn wön, ng tsong feh neng tseo-c'ih.

> 26 我老实搭尔讲，若有一个铜钿朆还完，尔总弗能走出。

27 “Ng-he t'ing-djôh yiu feng-fu ku-z-tsih nying kông, ‘Feh-k'o kæn-ying:’

> 27 “尔许听着有吩咐古时节人讲，“弗可奸淫：”

28 dæn-z Ngô teh ng kông, Væn-pah mông djôh vu-nyü ky'i ying-sing sing-li z yi-kying væn-djôh kæn-ying.

> 28 但是我搭尔讲，凡百望着妇女起淫心 心里是已经犯着奸淫。

29 Ng jing-tsih ngæn ziah-z ta-li ng væn-ze, hao leo-c'ih, tön-gao: neng-ts pah-t'i ky'üih ih-yiang, feh iao jün-sing tön-lôh di-nyüoh.

> 29 尔顺只眼若是【ta-li】尔犯罪，好𠞭~（挖）~出，□~丢~爻：宁之~（宁可）~百体缺一样，弗要全身□~丢~落地狱。

30 Ng jing-tsih siu ziah-z ta-li ng væn-ze, hao tsôh-lôh, tön-gao: neng-ts pah-t'i ky'üih ih-yiang, feh iao jün-sing tön-lôh di-nyüoh.

> 30 尔顺只手若是【ta-li】尔犯罪，好斫落，□~丢~爻：宁之百体缺一样，弗要全身□~丢~落地狱。

31 “Yi yiu kông, ‘Ziah yiu nying iao li-k'e ts'i-ts, ing-ke sia li-shü peh ge:’

> 31 “亦有讲，‘若有人要离去妻子，应该写离书畀渠：’

32 dæn-z Ngô teh ng kông, Ziah feh-z yü kæn-ying li-k'e ts'i-ts, z 'e ge væn kæn-ying: ziah yiu nying c'ü li-gao-keh ts'i-ts yi z væn kæn-ying.

> 32 但是我搭尔讲，若弗是为奸淫离去妻子，是害渠犯奸淫：若有人娶离爻个妻子亦是犯奸淫。

33 “Ng-he yi t'ing-djôh yiu feng-fu ku-z-tsih nying kông, ‘Feh-k'o væh kô-tsiu, hyü-nyün peh Cü, tsong iao wæn:’

> 33 “尔许亦听着有吩咐古时节人讲，‘弗可【罚假咒】，许愿畀主，总要还。’

34 dæn-z Ngô teh ng kông, ?ön ?eh-k'o væh-tsiu; feh-k'o ts-tin t'in væh-tsiu, ing-yü t'in z Zông-ti-keh zo-yü:

> 34 但是我搭尔讲，【断弗可罚假咒】；不可指天个座位：因为天是上帝个座位：

35 yi feh-k'o ts-tin di væh-tsiu, ing-yü di z Ge-keh dæh-kyah-teng: yi feh-k'o ts-tin Yia-lu-sæh-lang væh-tsiu, ing-yü Yia-lu-sæh-lang z keh-yü do Wông-ti-keh kying-zing.

> 35 亦弗可指点地【罚咒】，因为地是渠个踏脚凳：亦弗可指点耶路撒冷【罚咒】，因为耶路撒冷是个位大皇帝个京城。

36 Yi feh-k'o ts-tin z-keh deo væh-tsiu, ing-yü ng feh neng peh ih-keng deo-fæh pin-bah pin heh. 

> 36 亦弗可指点自个头【罚咒】，因为尔弗能畀一根头发变白变黑。

37 Dæn-z ng-he-keh shih-wa ing-ke Z, kông z; feh-z, kông feh-z; ziah-z kô-ts'eo z jong ôh-i le.

> 37 但是尔许个说话应该 是，讲是；弗是，讲弗是；若是【加凑】是从恶里来。

38 “Ng-he t'ing-djôh kông, ‘Ngæn ti-wæn ngæn,  ngô-ts' ti-wæn ngô-ts':’

> 38 “尔许听着讲，‘眼抵还眼，牙齿抵还牙齿’：

39 dæn-z Ngô teh ng kông, Feh-k'o ti-dih ôh-nying: ziah yiu nying tang ng jing-pin cü-kwah, tsi-pin ah hao le cün peh ge tang.

> 39 但是我搭尔讲，弗可抵敌恶人：若有人打尔顺边嘴掴，济~（左）~边也好来转畀渠打。

40 Ziah yiu nying kao ng siang ng-keh li-min i-zông, lin nga-min i-zông ah hao peh ge do-k'e.

> 40 若有人告尔 想尔个里面衣裳，连外面衣裳也好畀渠驮去。

41 Ziah yiu nying ngang-æh ng tseo ih-li lu, ziu hao teh ge tseo liang-li.

> 41 若有人硬压尔走一里路，就好搭渠走两里。

42 Gyiu ng-keh,hao peh ge; iao tsia ng-keh, feh iao t'e-z.

> 42 求尔个，好畀渠；要借尔~（向你借）~个，弗要推辞。

43 “Ng-he t'ing-djôh kông, ‘Iao e-sih ng-keh ling-sô, ky'i ng keh ün-kô:’

> 43 “尔许听着讲，‘要爱惜尔个邻舍，气尔个冤家：’

44 dæn-z Ngô teh ng kông, Iao e-sih ng-keh ün-kô; coh-foh tsiu ng cü-ts; ky'i ng-keh, iao de ge hao; hyü-pông ng pih-næn ng-keh, iao de ge tao-kao.

> 44 但是我搭尔讲，要爱惜尔个冤家；祝福咒尔【主子】；气尔个，要待渠好；毁谤尔【逼难】尔个，要待渠祷告。

45 Ng ziu hao tso ng T'in-Vu-keh n-ts: ing-yü Ge peh Ge-keh nyih-deo tsiao-djôh ôh-nying teh zin-nying; yi kông-lôh yü peh tsing-dzih teh feh tsing-dzih nying.

> 45 尔就好做尔天父个儿子：因为渠把渠个日头照着恶人搭善人；亦降落雨畀正直搭弗正直人。

46 Ng-he ziah-z e-sih e-sih ng-he cü-ts, yiu zah-m pao-ing? Ziu-z siu-din-liang-keh, ky'i feh-z t'ih tso?

> 46 尔许若是爱惜 爱惜尔许【主子】，有啥物报应？就是收田粮个，岂弗是□~（这样）~做？

47 Ziah-z tæn tsiao-tsih z-keh hyüong-di, yiu zah-m kah-nga hao? Siu-din-liang-keh, ky'i feh-z t'ih tso?

> 47 若是单照只自个兄弟，有啥物格外好？收田粮个，岂弗是□做？

48 Su-i ng-he tso nying ke jün-bi, ziang ng-he T'in-Vu z jün-bi.

> 48 所以尔许做人该全备，像尔许天父似全备。

## Mt. 6.

<i>1 Kyi-toh wæ ze sæn-zông djün dao, ka-shih tso hao-z, 5 tao-kao, 14 nyiao-sô bih-ke, 16 kying-zih. 19 ze nô su-ze hao k'ông ze-veh, 24 voh-z Zông-ti teh ze-veh: 25 ky'ün ge feh iao yü si-zông meh-z iu-zeo: 33 sin gyiu Zông-ti-keh koh.</i>

> 

1 “NG-HE tso hao-z iao liu-sing, feh-k'o dih-di ze nying min-zin peh ge mông: ziah-z t'ih ng-he feh neng teh-djôh T'in-Vu-keh pao-ing.

> 

2 “Su-i tso hao-z z-'eo, feh-k'o ze ng min-zin c'ü 'ao-deo, ziang kô-hao-nying ze jü-we-dông teh do-ka-zông su tso, siang teh-djôh nying-keh ts'ing-tsæn. Ngô lao-zih teh ng kông, Ge-keh pao-ing yi-kying teh-djôh.

> 

3 Dæn-z ng tso hao-z, jing siu su tso feh k'o peh tsi siu hyiao-teh:

> 

4  s-teh ng-keh hao-z we ön-cong: ng-keh Vu-ts'ing lin ön-cong su-ze tu mông-djôh Z-kyi we ming-ming pao-ing ng.

> 

5 “Ng tao-kao z-'eo, feh-k'o ziang kô-hao-nying: ge-he hwön-hyi ze jü-we-dông teh s-ts'ô-lu-k'eo gyi-kæn tao-kao, dih-di peh nying mông. Ngô lao-zih teh ng kông, Ge-keh pao-ing yi-kying teh-djôh.

> 

6 Dæn-z ng tao-kao z-'eo, tseo-tsing z-keh iu-zing vông-kæn, meng kwæn-gao, gyiu-gyiu ng-keh Vu-ts'ing lin ön-cong su-ze tu ze-teh: ng Vu-ts'ing ze ön-cong su-ze tu mông-djôh, we ming-ming pao-ing ng.

> 

7 “Ng-he tao-kao feh-k'o kông-ku yi kông, ziang bih-koh-nying: ing-yü ge ts'eng yü shih-wa to pih-ding we t'ing.

> 

8 Ng-he feh-k'o tsiao ge yiang: ing-yü vong gyiu Ge ts-zin ng-he su iao yüong, ng-keh Vu-ts'ing yi-kying hyiao-teh.

> 

9 Ng tao-kao ing-ke t'ih kông: “Ngô-he Vu-ts'ing ze t'in-zông, dæn-nyün cong-nying tseng-kying Ng sing-zih-keh ming-deo.

> 

10 Dæn-nyün Ng-keh koh we le. Dæn-nyün Ng-keh ts-i we tso-zing, ze di ziang ze t'in.

> 

11 Ngô-he nyih-nyih-keh liang-zih kying-nying s-peh ngô-he.

> 

12 Sô-min ngô-he tsa, ziang ngô-he sô-min bih-nying-keh tsa.

> 

13 Feh iao peh ngô-he p'ong-djôh mi-'oh, kyiu ngô-he t'eh-c'ih hyüong-ôh. Ing-yü koh-veng neng-kön yüong-wa, si-si-de-de tu z Ng-ke. Ô-meng.

> 

14 “Ing-yü ng-he ziah sô-min bih-nying-keh dzæn-c'ü, ng-he T'in-Vu yi we sô-min ng-he-keh dzæn-c'ü.

> 

15 Ng-he ziah feh k'eng sô-min bih-nying dzæn-c'ü, ng-he T'in-Vu ah feh k'eng sô-min ng-keh dzæn-c'ü.

> 

16 “Ng-he kying-zih z-'eo, feh-k'o ziang kô-hao-nying, ta yiu-zeo væn-ts: ing-yü ge-he pin-wön min-seh, dih-di peh nying mông-djôh ge ze-teh kying-zih. ngô lao-zih teh ng kông, Ge-he pao-ing yi-kying teh-djôh.

> 

17 Dæn-z ng kying-zih, yüong s deo, si min; 

> 

18 feh iao peh nying mông, tsih iao peh ng ön-cong-keh Vu-ts'ing mông-djôh: ng-keh Vu-ts'ing, lin ön-cong su-ze tu mông-djôh, we ming-ming pao-ing ng.

> 

19 “NG-HE feh-k'o tsih-djü ze-veh ze di-zông, cü-djong iao cü-gao, iao fæh-siu me-læn, dao-zeh we ts'ah dong t'eo k'e: 

> 

20 iao tsih-djü ze-veh ze t'in-zông, cü-djong cü feh-gao, fe fæh-siu me-læn, dao-zeh fe ts'ah dong t'eo-k'e.

> 

21 Ing-yü ng-keh ze-veh ze 'ah-yi, ng-keh sing ah ze 'ah-yi.

> 

22 “Ngæn z sing-zông-keh teng: ng-keh ngæn ziah-z liang, mön-sing yiu kwông. 

> 

23 Ng-keh ngæn ziah feh liang, mön-sing z heh-ön. Ng-keh kwông ziah-z heh-ön, keh heh-ön z ting do!

> 

24 “Ih-ke nying feh neng voh-z liang-ke cü-nying-kô: 'oh-tsia we k'o-u ih-ke, e-kying bih-ke; 'oh-tsia we ts'ing-gying i-pin, k'ön-ky'ing kæn-pin. Zông-ti teh ze-veh ng feh neng tu voh-z.

> 

25 Su-i Ngô teh ng kông, Feh-k'o yü sing-ming iu-zeo, zah-m ky'üoh, zah-m hæh; yi feh-k'o yü sing-t'i iu-zeo, zah-m tsiah. Sing-ming ky'i feh-z pi ky'üoh-zih kyü-djong, sing-t'i ky'i feh-z pi i-zông iao-kying?

> 

26 Hao mông k'ong-cong-keh tiao, ge feh cong-lôh, feh siu-keh, yi feh siu-tsing koh-ts'ông-li; ng-keh T'in-Vu we yiang ge. Ng-he ky'i feh-z pi ge wæ kyü-djong?

> 

27 Ng-he ziah-z iu-zeo, nô ih-ke neng-keo to tso ih-k'eh nying?

> 

28 Ng tsa-sang zeo i-zông tsiah? Hao s-ts'eng hông-di-keh pah-'eh hwa, tsa-sang do-ky'i-le; ge feh lao-loh, yi feh fông-min:

> 

29 Ngô teh ng kông, Ziu-z Su-lo-meng ting yüong-wa z-'eo ge tsiah-sih feh gyih-jü ih-tô pah-'eh-hwa.

> 

30 Yia-ts'ao kying-nying wæ ze-teh, t'in-nyiang tön ze ho-lu, Zông-ti we z-t'ih tang-pæn ge, 'o-hyüông ng-he, siao siang-sing-keh nying?

> 

31 Su-i feh yüong iu-zeo, kông, Ngô-he yiu zah-m kyüoh? zah-m hæh, zah-m tsiah?

> 

32 (Keh-sih tu z bih-koh-nying su gyiu: ) ng ih-ts'ih su iao, ng-keh T'in-Vu yi-kying hyiao-teh.

> 

33 Ng ing-ke sin gyiu Zông-ti-keh koh, teh Ge kong-nyi; keh ih-ts'ih-keh tu we kô-ts'eo peh ng.

> 

34 Su-i feh-k'o yü t'in-nyiang iu-zeo: t'in-nyiang we zeo t'in-nyiang z-kön. Ih-nyih kwön ih-nyih lao-loh keo-gao.

> 

## Mt. 7.

<i>1 Kyi-toh wæ ze sæn-zông djün dao, tsah-væh p'i-bing bih-ke cü-ts. 6 sing-zin-keh meh-z m-c'ü tön peh ts, 7 ky'ün nying tao-kao, 13 tseo-tsing 'æh-tsæh-keh meng, 15 vông-bi kô sin-ts-nying. 21 feh tæn-tsih iao t'ing, yi iao i-jing: 24 oh ky'i ze zih-deo zông, 28 oh ky'i ze sô-t'æn-zông.</i>

> 

1 “NG-HE feh-k'o p'i-bing nying, sang-teh nying p'i-bing ng.

> 

2 Ing-yü ng-he p'i-bing nying tsa-sang, p'i-bing ng ah we ts-sang: ng-he liang peh bih-nying tsa-sang, liang peh ng ah we tsa-sang.

> 

3 Ng yü zah-m mông-djôh hyüong-di ngæn-li yiu ts', feh ts'eng-tao z-keh ngæn-li yiu tong-liang?

> 

4 Ng tsa-sang hao teh hyüong-di kông, ‘Ng ngæn-li-keh ts' peh ngô bæh-c'ih;’ ng-z ngæn-li yiu tong-liang?

> 

5 Kô-hao-nying, sin bæh-c'ih ng-z ngæn-li-keh tong-liang; 'eo-deo ng neng-keo mông-ming, hao bæh-c'ih hyüong-di ngæn-li-keh ts'.

> 

6 “Sing-zin-keh meh-z feh-k'o peh keo, ng-keh tsing-cü yi feh-k'o tön peh ts, sang-teh ge kyiah dæh-gao, wæ iao le-cün ngao ng.

> 

7 “Ng-he gyiu, tsong we peh ng; zing, tsong we zing-djôh; k'ao meng, tsong we k'e peh ng:

> 

8 ing-yü væn-pah gyiu-keh we teh-djôh; zing-keh, we zing-djôh; k'ao-meng-keh we k'e peh ge.

> 

9 Ng-he cong-yiang nô ih-ke yiu n-ts gyiu ih-ke ping, we côh ih-kw'e zih-deo peh ge;

> 

10 gyiu ih-kwang ng, we côh ih-kwang zô peh ge?

> 

11 Ng-he shü-tsih z ôh-nying, ziah hyiao-teh yüong hao meh-z peh n-nô, 'o-hyüông ng-he t'in-zông Vu-ts'ing ky'i feh kah-nga yüong hao meh-z s-peh gyiu Ge cü-ts?

> 

12 “Su-i ng he iao bih-nying tsa-sang de ng, ng ah iao tsa-sang de ge: keh ziu-z leh-fæh teh sin-ts-nying-keh i-s.

> 

13 “NG-HE iao tseo-tsing 'æh-tsæh-keh meng: ing-yü tao djü-mih su-ze, meng z kw'eh, lu z do, tseo-tsing-keh nying to.

> 

14 Dæn-z tao weh-ming di-fông, meng z 'æh-tsæh, lu z siao, zing-djôh cü-ts feh to.

> 

15 “Ng-he kying-vông kô sin-ts-nying, ge tao ng su-ze le, nga-min ziang yiang, li-min z za-lông.

> 

16 Ng-he mông ge ko-ts hao hyiao-teh ge. Ts'-bang cong-yiang 'ah-yi yiu bu-dao tsah, zih-li cong-yiang 'ah-yi yiu vu-hwa-ko tsah?

> 

17 Su-i, hao jü we kyih hao ko-ts; feh hao jü we kyih feh hao ko-ts.

> 

18 Hao jü feh neng kyih feh hao ko-ts, feh hao jü feh neng kyih hao ko-ts.

> 

19 Væn-pah feh kyih hao ko-ts-keh jü, tu tsôh-gao tön ze ho-li.

> 

20 su-i mông ge ko-ts hao hyiao-teh ge.

> 

21 “Bing fi væn-pah ts'ing-hwu Ngô, ‘Cü, Cü,’ hao tseo-tsing t'in-koh; tsih-yiu i Ngô t'in-zông Vu-ts'ing-keh ts-i hao tseo-tsing.

> 

22 Tao keh nyih yiu hyü-to nying we teh Ngô kông, ‘Cü, Cü, ngô-he ky'i feh-z vong Ng-keh ming-deo djün-dao, vong Ng-keh ming-deo kön c'ih kyü, vong Ng-keh ming-deo tso hyü-to gyi-z?

> 

23 Ngô ziu we ming-ming teh ge kông, Ngô jong-le feh nying-teh ng: ng-he tso fi-li z-kön hao li-k'e Ngô.

> 

24 “Su-i væn-pah t'ing Ngô keh-sih shih-wa, ziu i ge tso, k'o-pi ts'ong-ming-keh nying ky'i oh ze zih-deo-zông:

> 

25 yü lôh-le, shü mön-zông, fong c'ü-ku, tu djông-djôh keh oh; ge tao-feh-gao: ing-yü ziang-kyiah fông ze ngæn-zih zông.

> 

26 Væn-pah t'ing-djôh Ngô keh-sih shih-wa, feh i ge tso, k'o-pi ih-ke nge-beng nying, ky'i oh ze sô-t’æn-zông:

> 

27 yü lôh-le, shü mön-zông, fong c'ü-ku, tu djông-djôh keh oh; ge ziu tao-gao: ge-keh tao-gao z li-'e.”

> 

28 Yia-su shih-wa kông wön, cong-nying tu hyi-gyi Ge-keh kao-hyüing:

> 

29  ing-yü kao-hyüing ge-he ziang yiu gyün-ping, feh ziang doh-shü-nying.

> 

## Mt. 8.

<i>2 Kyi-toh i da-mông, 5 i pah-tsong-keh yüong-nying, 14 i Pi-teh-keh lao-dziang m, 16 i hyü-to bing-nying; 18 keng Cü-keh i-s: 23 peh do fong bing-zing, 28 jong liang-ke nying sing-zông kön-c'ih kyü, 31 ing-zing kyü tseo-tsing ih-pæn ts cong-yiang.</i>

> 

1 Yia-su tseo-lôh sæn, yiu hyü-to nying keng Ge.

> 

2 ZIU yiu ih-ke nying sang da-mô-fong le pa Ge, kông, “Cü, Ng ziah-z k'eng, neng-keo peh ngô kyih-zing.”

> 

3 Yia-su long-c'ih siu, môh-môh ge, kông, “Ngô z k'eng ng hao kyih-zing.” Da-mô-fong lih-k'eh kyih-zing.

> 

4 Yia-su teh ge kông, “Feh-k'o teh bih-nying kông; tæn-tsih k'e peh tsi-s mông-ih-mông, tsiao Mo-si-keh feng-fu hyin li-veh, hao peh ge-he tso te-tsing.”

> 

5 Yia-su tseo-tsing Kô-pah-nong z-'eo, yiu ih-ke pah-tsong tseo-le gyiu Ge, kông,

> 

6 “Cü, ngô-keh yüong-nying sang fong-t'æn bing tao ze u-li, t'ong-teh mang.”

> 

7 Yia-su teh ge kông, “Ngô we le i ge.”

> 

8 Pah-tsong we-teh kông, “Cü, Ng tao ngô sô-ô le ngô feh kön-tông: Ng tsih kông ih-kyü, ngô-keh yüong-nying ziu we jün-yü.

> 

9 Ing-yü ngô z voh bih-nying ke-kwön, yi yiu ping voh ngô ke-kwön: ngô ao ih-ke k'e, ziu k'e, ao ih-ke le, ziu le; ao ngô nu-boh, k'e tso ih-yiang z-kön, ge ziu k'e tso.”



10 Yia-su t'ing-djôh ziu hyi-gyi, teh keng-jong nying kông, “Ngô lao-zih teh ng kông, t'ih do siang-sing-keh sing, ziu-z ze Yi-seh-lih pah-sing cong-yiang Ngô vong p'ong-djôh-ku.



11 Ngô yi teh ng kông, Jong tong-pin jong si-pin yiu hyü-to nying we le, teh Ô-pah-læh-hön, Yi-sæh, Ngô-kôh, ze t'in-koh jü-de zo-zih:



12 dæn-z peng-koh-keh n-ts iao kön-c'ih tao nga-min heh-ön di-fông: ze-kæn pih yiu ngao-ngô-ts'ih-ts' k'oh-hyiang.”



13 Yia-su teh pah-tsong kông, “Hao cün-k'e; tsiao ng siang-sing-keh sing peh ng tso-zing.” Ge-keh yüong-nying k'eo-k'eo keh z-'eo jün-yü.



14 Yia-su tseo-tsing Pi-teh u-li, mông ge lao-dziang-m kyi-sing fæh nyih tao-kæn.



15 Ziu môh-môh ge siu, nyih bing ziu t'e-gao; ge ziu nang-ky'i-le voh-z Ge.



16 Æn-keng yiu nying ta hyü-to bi kyü vu-keh nying tao Yia-su su-ze: Yia-su yüong ih-kyü wa kön-c'ih kyü, wæ-yiu i-hao ih-ts'ih sang bing-keh nying: 



17 hao peh sin-ts Yi-se-ô su kông shih-wa yiu ing-nyin, ziu-z, “Ge z tæn-k'e ngô-he-keh k'u-næn, tæn-tông ngô-he-keh bing-t'ong.[Y.53.4.1]



18 YIA-SU mông-djôh hyü-to nying yü-cün Ge, ziu feng-fu meng-du tao te-'ön k'e.



19 Yiu ih-ke doh-shü-nying tseo-le, teh Ge kông, “Sin-sang, Ng feh-leng tao 'ah-yi k'e ngô iao keng Ng.”



20 Yia-su teh ge kông, “Wu-li yiu dong, k'ong-cong-keh tiao yiu k'o; dæn-z Nying-keh N-ts m-yiu su-ze hao djü.”



21 Yi yiu ih-ke meng-du teh Ge kông, “Cü, peh ngô sin cün-k'e ön-tsông ngô ah-pang.”



22 Yia-su teh ge kông, “Keng Ngô le; peh s-nying ön-tsông ge s-nying.”



23 Yia-su lôh jün, meng-du ziu keng Ge.



24 He-zông mah-ding tsôh do fong-lông, jün bi lông ke-lao: dæn-z Yia-su kw'eng-kæn.



25 Meng-du tseo-le, ao Ge sing, kông, “Cü, kyiu ngô-he: ngô-he iao s.”



26 Yia-su teh ge kông, “Siao siang-sing-keh nying, ng yü zah-m p'ô?” Ziu nang-ky'i, tsah-væh fong teh he; he lih-k'eh bing-zing.



27 Cong-nying tu hyi-gyi, kông, “Keh-z zao-teh Nying, lin fong teh he tu we i-jing Ge?”



28 Yia-su ih tao te-'ön Kah-kah-sô di-fông, yiu liang-ke bi kyü vu-keh nying ting li-'e, nying m-tæn tseo-ku keh-da lu, jong veng-mo tseo-c'ih p'ong-djôh Ge.



29 Ziu ao-ky'i-le, kông, “Zông-ti-keh N-ts Yia-su, ngô-he teh Ng yiu zah-m siang-kön? z-'eo vong tao Ng we tao-i le mo-næn ngô-he?”



30 Yün su-ze yiu ih-do-pæn ts ze-kæn ky'üoh.



31 Kyü ziu gyiu Yia-su, kông, “Ng ziah kön ngô-he c'ih, peh ngô-he tseo-tsing ts cong-yiang.”



32 Yia-su teh ge kông, “K'e.” Ge-he tseo-c'ih, tao ts cong-yiang: 'eh-pæn ts diao tao sæn-kyiah ts'ön-lôh he-li, tsing-s.



33 K'ön ts nying diao-tsing zing, keh-gyin z-kön, lin kyü vu-keh z-kön, tu t'ong-ts ge-he.



34 Zing-li nying tu tseo-c'ih, ih mông-djôh Yia-su, ziu gyiu Ge li-k'e ge di-ka.



## Mt. 9.

<i>2 Kyi-toh i fong-t'æn, 9 ao zo ze shü-kwæn-keh Mô-t'a keng Ge, 10 teh siu-din-liang ze-nying jü-de zo-zih, 14 kông zao yün-ku Ge-keh meng-du feh kying-zih, 20 i hyüih-leo-keh bing, 23 peh Nga-lu-keh nô weh-cün-le, 27 i liang-ke hæh-ngæn, 32 i hao bi kyü vu-keh ô-lao, 36 e-lin si-zông nying.</i>



1 Yia-su lôh jün, ku-du tao Z-keh peng-zing.



2 Yiu nying kông ih-ke fong-t'æn, kw'eng ze p'u-pæn, tao Ge su-ze: Yia-su mông ge-he yiu siang-sing-keh sing, teh fong-t'æn cü-ts kông, “N-ts, fông-sing; ng-keh ze sô-gao.”



3 Yiu kyi-ke doh-shü-nying sing-li kông, “Keh Nying kông sih-doh shih-wa.”



4 Yia-su hyiao-teh ge-keh sing-i ziu kông, “Ng-he sing-li tsa sang zeng ôh-i?



5 Wæ-z kông, “Ng-keh ze sô-gao, wæ-z kông, Nang-ky'i tseo, —— nô ih-yiang yüong-yi?



6 Yin-ze peh ng-he hyiao-teh Nying-keh N-ts ze si-zông yiu sô-ze-keh gyün-ping, (ziu teh fong-t'æn cü-ts kông,) Nang-ky'i, do p'u-pæn cün u-li k'e.”



7 Ge ziu nang-ky'i, cün u-li k'e.



8 Cong-nying mông-djôh tu hyi-gyi, ziu kyü yüong-wa peh Zông-ti, ing-yü Ge yiu t'ih do gyün-ping s-peh nying.



9 YIA-SU jong keh su-ze tseo-ku, mông-djôh ih-ke nying, ming-z Mô-t'a, zo ze shü-kwæn: teh ge kông, “Keng Ngô le.” Ge ziu nang-ky'i, keng Yia-su.



10 Yia-su ze ge oh-li zo-zih, yiu hyü-to siu-din-liang teh ze-nying tseo-le, teh Yia-su lin meng-du jü-de zo-zih.



11 Fæh-li-se nying mông-djôh, teh Ge meng-du kông, “Ng-keh Sin-sang tsa-sang teh siu-din-liang lin ze-nying jü-de ky'uöh-væn?”



12 Yia-su t'ing-djôh, teh ge kông, “Gyin-keh nying feh iao t'a-i sin-sang, yiu bing nying iao.



13 ‘Ngô iao e-lin, feh iao tsi-veh,’ ['O.6.6.] keh-tsih shü tsa-sang i-s, ng-he hao k'e ts'eng ming-bah: ing-yü Ngô le, feh-z ao tsing-dzih nying hwe-ke, z ao ze-nying hwe-ke.”



14 Keh z-'eo Iah-'ön-keh meng-du tao Yia-su su-ze le, kông, “Ngô-he teh Fæh-li-se nying zông-zông kying-zih, Ng-keh meng-du tsa-sang feh kying-zih?”



15 Yia-su teh ge kông, “Sing-lông teh 'o-hyi nying jü-de, tsa-sang iao sing-t'ong? dæn-z tsiang-le sing-lông iao li-k'e ge-he, keh z-'eo iao kying-zih.



16 ”M-yiu nying yüong sing pu pu gyiu i-zông; sang-teh su pu-keh sing pu pang-se gyiu i-zông, ge-keh se-k'ong ziu kah-nga do.



17 Ah feh yüong gyiu bi-de din sing tsiu: sang-teh bi-de yi wa-gao: tsong z yüong sing bi-de din sing tsiu, liang-yiang tu pao lao.”



18 YIA-SU teh ge-he kông keh shih-wa z-'eo, yiu ih-ke kwön le pa Ge, Kông, “Ngô-keh nô te s-gao: dæn-z Ng le yüong siu en ge, ge we weh.”



19 Yia-su ?iu ky'i-le, keng ge, meng-du ah jü-de k'e.



20 Yiu ih-ke nyü-nying sang hyüih-leo bing zih-nyi nyin. ze Yia-su 'eo-min tseo-le. môh-djôh Ge i-zông-kying:



21 ing-yü ge sing-li kông, “Ngô tæn-tsih môh-djôh Ge i-zông, ziu jün yü”



22 Yia-su le-cün mông-djôh ge, kông, “Nô, ng hao fông-sing; z ng siang-sing-keh sing peh ng jün-yü.” Keh nyü-nying tông-z jün-yü.



23 Yia-su ih tao kwön-keh u-li, mông-djôh yiu c'ü-ku-tang, wæ-yiu hyü-to nying yia-yia-sing,



24 ziu teh ge kông, “Tseo-k'e ting: keh nô vong s, z kw'eng-k'e.” Ge-he ziu lang-siao Ge.



25 Cong-nying bi kön-c'ih, Yia-su ziu tseo-tsing, ky'in ge siu; keh nô ziu nang-ky'i.



26 Keh z-kön yiang-pin keh di-fông.



27 Yia-su jong keh di-fông tseo-ku, yiu liang-ke hæh-ngæn keng Ge, ao-hyiang, kông, “Da-bik-keh 'Eo-de, k'o-lin ngô-he.”



28 Yia-su tseo-tsing oh-li, hæh-ngæn tseo tao Ge min-zin: Yia-su teh ge kông, “Keh z-kön ng-he siang-sing Ngô neng-keo tso feh?” Ge kông, “Cü, ngô-he siang-sing.”



29 Yia-su ziu môh-môh ge ngæn, kông, “Tsiao ng siang-sing-keh sing peh ng tso-zing.”



30 Ge-keh ngæn ziu mông-djôh. Yia-su coh-fu ge, kông, “Yüong liu-sing feh-k'o peh bih-nying hyiao-teh.”



31 Dæn-z ge-he tseo-c'ih peh Yia-su ming-sing djün-pin keh di-fông.



32 Ge-he tseo-c'ih z-'eo, yiu nying ta ih-ke bi kyü vu-keh ô-lao tao Ge min-zin.



33 Kyü ih kön-c'ih, ô-lao ziu kông shih-wa: cong-nying tu hyi-gyi, kông, “Ze Yi-seh-lih di-fông jong-le vong mông-djôh keh-yiang z-kön.”



34 Dæn-z Fæh-li-se nying kông, “Ge z k'ao-djôh kyü-wông kön-c'ih kyü.”



35 YIA-SU tseo-pin kôh zing-li kôh hyiang-ts'eng, ze ge-he jü-we-dông kao-hyüing, djün t'in-koh-keh foh-ing, wæ-yiu i pah-sing-keh yiang-yiang bing-t'ong.



36 Mông-djôh keh hyü-to nying, ziu fæh z-pe sing e-lin ge-he, ing-yü ge-he z kw'eng-k'u li-sæn, ziang m-nying kwön-keh yiang.



37 Ge ziu teh meng-du kông, “Nyin-zing da-joh, tso kong-nying ky'üih.



38 Su-i ng-he ke gyiu siu-keh Cü-nying-kô ts'a kong-nying siu-keh.”



## Mt. 10.

<i>1 Kyi-toh ts'a zih-nyi s-du c'ih-meng djü-dao i bing, 5 feng-fu ge-he tao 'ah-yi k'e, tsa tso-fæh, 16 t'ong-ts ge iao p'ong-djôh pih-næn z-kön: 40 Kông tsih-ziu ge-he cü-ts we teh-djôh pao-ing.</i>



1 Ziu ao Ge zih-nyi meng-du le, s-peh ge gyün-ping hao kön-c'ih we-u-keh kyü, i hao yiang-yiang bing-t'ong.



2 Keh zih-nyi s-du ming-z di-ih, Si-meng yi ts'ing-hwu Pi-teh teh ge hyüong-di Ön-teh-lih; Si-pi-t'a-keh n-ts Ngô-kôh, teh ge hyüong-di Iah-'ön;



3 Fi-lih, teh Pô-to-lo-ma; To-mô, teh siu-din-liang-keh Mô-t'a; Ô-læh-fi-keh n-ts Ngô-kôh, teh Læh-pa, yi ts'ing-hwu Dæh-t'a;



4 Kô-nô-keh si-meng, teh ma Yia-su Kô-liah-keh Yiu-da.



5 Yia-su ts'a keh zih-nyi-ke nying, feng-fu ge-he, kông. “Feh-k'o tao bih-koh-nying di-fông k'e, feh-k'o tseo-tsing Sæh-mô-li-ô nying-keh zing-li: 



6 neng-ts tao Yi-seh-lih zoh-veng mi-lu-keh yiang su-ze k'e.



7 Ng-he i-lu iao djün dao, kông, ‘T'in-koh z gying-gao.’



8 Yiu bing-keh, i ge, da-mô-fong, peh ge kyih-zing; s-nying, peh ge weh-cün-le, kyü, peh ge kön-c'ih: ng-he bah-bah teh-le, hao bah-bah peh nying.



9 “Ng-keh iao-yü-li feh k'o ta kying-ts, nying-ts, dong-din; 



10 lu-zông yüong-keh pao-voh, shông t'ao i-zông, 'a, en-siu-bông, tu feh iao ta; ing-yü kong-nying teh-djôh ge ky'üoh-zih z ing-ke.



11 Ng-he jü-bin tseo-tsing nô zing-li, nô hyiang-ts'eng, iao tang-t'ing keh su-ze nô ih-ke z hao nying; ziu djü ze ge u-li, ih-dzih tao k'e z-'eo.



12 Tseo-tsing keh-veng nying-kô, iao gyiu ge bing-ön.



13 Keh-veng nying-kô ziah ing-ke teh-djôh, ng-he su gyiu-keh bing-ön ziu we ling-djôh ge: ziah feh ing-ke teh-djôh, keh bing-ön ziu kyü peh ng z.





14 Nying ziah feh tsiao-tsih ng-he, feh t'ing ng-keh shih-wa, tseo-c'ih keh-veng nying-kô 'oh-tsia keh zing-li z-'eo, hao tæn-gao ng kyiah-zông-keh hwe-dzing.



15 Ngô lao-zih teh ng kông, Tao sing-p'ön nyih-ts, Su-to-mô teh Ngô-mo-læh-keh ying-væh pi keh zing-li wæ ky'ing.



16 “Ngô ts'a ng-he k'e, ziang yiang tseo-tsing za-lông cong-yiang: su-i ng iao ziang zô ts'ong-ming, ziang bôh-kön lao-zih.



17 Ng-he iao kying-vông nying: ing-yü ge iao song ng-he tao kong-we, ze ge jü-we-dông yüong pin tang ng-he;



18 wæ-yiu yü Ngô-keh yün-ku ka ng-he tao tsong-toh teh wông-ti min-zin, peh ge teh bih-koh nying tso te-tsing.



19 Ge ka ng-he z-'eo, feh yüong zeo zah-m shih-wa tsa kông-fæh: tao keh z-'eo ing-ke kông shih-wa we s-peh ng.



20 Ing-yü ze-teh kông, feh-z ng z-kyi, z ng-he Vu-ts'ing-keh Sing-Ling ze ng-he li-min kông.



21 Keh z-'eo hyüong-di we peh hyüong-di, ah-pang we peh n-ts song kwön bæn ge s-ze: n-nô ah we dong-siu, tsông-s do-lao-nying.



22 Ng-he yü Ngô-keh ming-deo pih iao bi cong-nying ün-'eng: dæn-z zing-ne tao-ti cü-ts, hao teh-djôh kyiu.



23 Ziah yiu nying ze keh zing-li pih-næn ng-he, hao dao tao bih zing-li: Ngô lao-zih teh ng kông, Yi-seh-lih kôh zing-li ng-he wæ-vong tseo-pin, Nying-keh N-ts ziu tao-gao.



24 “'Ôh-sang feh neng do-jü sin-sang, nu-boh feh neng do-jü cü-nying-kô.



25 'Ôh-sang ziang sin-sang, nu-boh ziang cü-nying-kô, ziu keo-gao. Nying zông-ts'ia kông Cü-nying-kô z Bih-si-poh, 'o-hyüông Ge kô-li nying!



26 Su-i feh yüong p'ô ge-he: ing-yü m-yiu ön-zông z-kön feh lu-c'ih-le; m-yiu s-'ô z-kön feh peh bih-nying hyiao-teh.



27 Ngô ze ön-cong su-ze teh ng kông, ng-he ze ming-liang di-fông hao kông-c'ih: ng-he ng-tô-li su t'ing-djôh, ze oh-zông hao djün-yiang.



28 Sæh sing-t'i feh neng sæh ling-weng cü-ts feh yüong p'o ge; neng-keo mih-gao ling-weng lin sing-t'i ze di-nyüoh Cü-ts, neng-ts p'ô Ge.



29 Liang-tsih tsiang ky'i feh-z ih-feng nying-ts hao ma? ziah feh-z ng Vu-ts'ing-keh ing-hyü, lin ih-tsih tu fe tih-lôh di:



30 ziu-z ng-he-keh deo-fæh tu su-ku.



31 Su-i feh yüong p'ô; ng-he z pi hyü-to tsiang wæ kyü-djong.



32 Væn-pah ze nying min-zin tsiao-nying Ngô cü-ts, ze Ngô t'in-zông Vu-ts'ing min-zin Ngô ah we tsiao-nying ge.



33 Ze nying min-zin feh tsiao-nying Ngô cü-ts, ze Ngô t'in-zông Vu-ts'ing min-zin Ngô ah feh tsiao-nying ge.



34 “Ng-he feh iao ts'eng Ngô le peh t'in-'ô t'a-bing; Ngô le, feh-z peh ge t'a-bing, z peh ge dong tao-ping.



35 Ing-yü Ngô le z peh n-ts teh ah-pang, nô teh nyiang, sing-vu teh kô-nyiang, tu we z wa z: 



36 nying-keh dziu-dih, ziu-z z-kyi kô-li nying.



37 E-kying vu-meo ku-yü e-kying Ngô, feh siang-p'e tso Ngô meng-du; e-sih n-nô ku-yü e-kying Ngô, feh siang-p'e tso Ngô meng-du.



38 Feh gwæn zih-z-kô keng ngô cü-ts, yi feh siang-p'e tso Ngô meng-du.



39 Teh-djôh sing-ming cü-ts, we sông ge; yü Ngô sông sing-ming cü-ts, we teh-djôh ge.



40 “Væn-pah tsiao-tsih ng-he ziu-z tsiao-tsih Ngô, tsiao-tsih Ngô ziu-z tsiao-tsih ts'a Ngô le Cü-ts.”



41 Ziah yiu nying tsiao-tsih sin-ts-nying, yü ge z sin-ts-nying, we teh-djôh sin-ts-nying-keh pao-ing; ziah yiu nying tsiao-tsih tsing-dzih nying, yü ge z tsing-dzih nying ge we teh-djôh tsing-dzih nying-keh pao-ing.



42 Ziah yiu nying do ih-tsæn lang-shü peh ih-ke siao-nying ky'üoh, yü ge z meng-du, Ngô lao-sih teh ng kông, Ge tsong fe sih-gao pao-ing.”



## Mt. 11.

<i>2 Iah-'ön ts'a ge meng-du t'ao-sing kyi-toh z-kön, 7 Kyi-toh tso te-tsing Iah-'ön z sin-ts-nying, 18 pah-sing kông Iah-'ön z tsa-sang, Kyi-toh z tsa-sang, 20 Kyi-toh tsah-væh Ko-leh-sing teh Pah-se-da di-fông, ing-yü m-yiu nying hwe-ke, 25 tsæn-mi Zông-ti-keh ts'ong-ming ing-yü Ge hyin-c'ih foh-ing peh siao-nying, 28 ts'ing lao-k'u cü-ts tao Ge su-ze le teh-djôh ön-tæn.</i>



1 Yia-su feng-fu wön zih-nyi meng-du, ziu li-k'e keh su-ze tao kôh zing-li kao-hyüing djün dao.



2 IAH-'ÖN ze kæn-lao t'ing-djôh Kyi-toh su tso z-kön, ts'a liang-ke meng-du meng Ge, kông, 



3 Ing-ke le Cü-ts z Ng feh, wæ-z ngô tse sô-mông bih-nying?”



4 Yia-su we-teh, kông, “Ng-he su t'ing-djôh su mông-djôh, hao k'e t'ong-ts Iah-'ön: 



5 hæh-ngæn mông-djôh, pa-kyiah tseo lu, da-mô-fong kyih-zing, long ng-tô t'ing-djôh, s-nying weh-cün-le, yiu foh-ing dao-li djün peh gyüong-nying.



6 Væn-pah feh yü Ngô pæn-tih yiu foh-ky'i.”



7 Ge-he k'e z-'eo, Yia-su teh cong-nying kông Iah-'ön z-kön, ziu-z kông, “Ng-he jong-zin tseo-c'ih tao hông-yia mông zah-m? Iao mông bi fong c'ü-dong-keh lu-dih feh?



8 Ng-he tseo-c'ih k'e mông zah-m? Mông tsiah-sih hao i-zông-keh nying feh? Tsiah-sih ting-hao-keh z djü ze wông-kyüong-li.



9 Ng-he tseo-c'ih mông zah-m? Mông ih-ke siu-ts-nying feh? Ngô teh ng kông, Nyün-z, ping-ts'ia wæ ku-yü sin-ts-nying.



10 Shü-li yiu sia-lôh, ‘Ngô tang-fæh Ngô-keh ts'a-s ze Ng min-zin, k'e bi-bæn Ng zin-deo-keh lu,” [Ml.3.1.] ziu-z ts-tin ge.



11 Ngô lao-zih teh ng kông, Nyü-nying su sang m-yiu ih-ke do-jü 'Ang si-li Iah-'ön: dæn-z ze t'in-koh ting siao cü-ts wæ pi ge do.



12 Jong 'Ang-si-li Iah-'ön tao yin-ze væn-pah iao teh-djôh t'in-koh pih iao zing-lih, zing-lih cü-ts we teh-djôh.



13 Ing-yü sin-ts-nying teh leh-fæh shü kông vong-le z-kön tao Iah-'ön yü-ts.



14 Ng-he ziah-z k'eng tsih-ziu keh shih-wa, ing-ke le-keh Yi-li-ô, ziu-z Iah-'ön.



15 Yiu ng-tô we t'ing cü-ts, ing-ke t'ing.



16  “Dæn-z Ngô yüong zah-m hao pi yin-ze z-si? K'o-pi siao-nying zo ze z-dziang-zông, ao ge dong-bön, kông,



17 ‘Ngô hyiang ng-he c'ü dih, ng-he feh t'iao-vu; ngô hyiang ng-k'oh, ng-he feh sing-t'ong.’



18 Ing-yü Iah-'ön le feh ky'üoh feh hæh, ge-he kông, ‘Ge z bi kyü vu-keh:’



19 Nying-keh N-ts le, yi ky'üoh yi hæh; ge-he kông, ‘Ge z t'ön-ky'üoh t'ön-tsiu-keh nying, ah z siu-din-liang teh ze-nying-keh bong-yiu!’ Dæn-z ts'ong-ming-keh nying we bin-c'ih ts'ong-ming-keh dao-li.”



20 YIA-SU yü ze keh-sih zing-li tso hyü-to zing-tsih, m-nying hwe-ke, ziu tsah-væh ge, kông: 



21 “Ng Ko-læh-sing yiu 'o! Ng Pah-se-da yiu 'o! ing-yü ze ng-he cong-yiang su tso-keh zing-tsih ziah tso ze T'e-lo Si-teng, ge-he tsao-tsao p'i-mô ta hwe hwe-ke.



22 Dæn-z Ngô teh ng kông, Tao sing-p'ön nyih-ts, T'e-lo Si-teng-keh ying-væh pi ng-he wæ ky'ing.



23 Kô-pah-nong, ng yi-kying sing tao t'in, tsiang-le iao fæn ng tao ing-s: ing-yü ze ng-he cong-yiang su tso-keh zing-tsih ziah tso ze Su-to-mô, ge tao yin-ze wæ ze-teh.



24 Dæn-z Ngô teh ng kông, Tao sing-p'ön nyih-ts, Su-to-mô di-fông-keh ying-væh pi ng wæ ky'ing.”



25 Keh z-'eo Yia-su kông, “Vu-ts'ing, Ngô zia-zia Ng, t'in-di-keh Cü-tse, ing-yü Ng tsô-lao keh-sih z-kön feh peh ts'ong-ming ze-neng-keh nying hyiao-teh, z hyin-c'ih peh siao-nying:



26 Vu-ts'ing, nyün-z, ing-yü z Ng su hwön-hyi-keh ts-i.



27 “Væn-veh tu z Ngô vu-ts'ing kao-de Ngô: djü-gao Vu-ts'ing m-nying sih-teh N-ts; djü N-ts teh N-ts su k'eng hyin-c'ih peh ge ts-nga, m-yiu nying sih-teh Vu-ts'ing.



28 “Væn-pah lao-k'u tæn djong-tæn cü-ts, hao tao Ngô su-ze le, Ngôi we peh ng-he ön-weng.



29 Ngô yiu weng-ziu ky'in-hyü-keh sing; hao le gwæn Ngô-keh ah, 'ôh Ngô yiang; ng-he ziu we teh-djôh ling-weng-keh ön-weng.



30 Ing-yü Ngô-keh ah z yüong-yi, Ngô-keh tæn z ky'ing.”



## Mt. 12.

<i>1 Kyi-toh p'i-bing Fæh-li-se nying yü feh ming-bah ön-sih-nyih-keh i-s, 3 yüong Sing-shü shih-wa kao-hyüing ge, 9 kông hao z-kön hao tso, 13 ziu i ih-ke k'u-siu nying. 22 I ih-ke bi kyü vu-keh ô-lao. 31 Sih-doh Sing-Ling sô-feh-gao. 36 K'ong-deo shih-wa iao sing-p'ön. 38 P'i-bing feh siang-sing, siang mông gyi-z cü-ts: 49 t'ong-ts ge-he Ge-keh nyiang, hyüong-di teh ts-me-keh i-s.</i>



1 KEH z-'eo Yia-su ön-sih-nyih tseo-ku mah-din; Ge meng-du du-hæh, tsah mah-deo ky'üoh.



2 Fæh-li-se nying mông-djôh, teh Ge kông, “Ng-keh meng-du tso ön-sih-nyih feh ing-ke tso z-kön.”



3 Yia-su teh ge kông, “Da-bih teh ge jü-de-keh nying du-hæh z-'eo, su tso z-kön ng-he p'ô vong doh-ku,



4 ziu-z tseo-tsing Zông-ti-keh oh, ky'üoh pa-kæn-keh ping, keh ping ge-z teh jü-de-keh nying tu feh ing-ke ky'üoh, tsih-yiu tsi-s hao ky'üoh.



5 Wæ-yiu leh-fæh-li su kông, ön-sih-nyih tsi-s ze sing-din-li væn-djôh ön-sih-nyih, ah m-kao ze, ng-he p'ô vong doh-ku?



6 Ngô teh ng kông, Ze-i yiu Ih-ke pi sing-din wæ do.



7 ‘Ngô iao e-lin feh iao tsi-veh, ['O.6.6.] keh i-s ng-he ziah-z ming-bah, m-ze-keh nying ng fe ding ge ze.



8 Ing-yü Nying-keh N-ts z ön-sih-nyih-keh Cü.”



9 Yia-su li-k'e keh di-fông, tseo-tsing ge-keh jü-we-dôong;



10 ze-kæn yiu ih-ke nying ih-tsih siu k'u-gao. Ge-he meng Yia-su, kông, “Ön-sih-nyih i-bing, hao i feh?” ge-he i-s iao kao Ge zông.



11 Yia-su teh ge kông, “Ng-he cong-yiang nô ih-ke yiu ih-tsih yiang, ziah-z ön-sih-nyih tih-lôh k'ang-li, feh peh ge bæh-ky'i-le?



12 Nying pi yiang yiu to-siao kyü-djong! Su-i, ön-sih-nyih tso zin-z hao tso.”



13 Yia-su ziu teh keh nying kông, “Ng-keh siu long-c'ih-le,” Ge long-c'ih-le; ziu jün-yü, teh keh-tsih ih-yiang.



14 Fæh-li-se nying ziu tseo-c'ih, jü-de siang-liang tsa-sang hao djü-mih Yia-su.



15 Yia-su hyiao-teh, ziu li-k'e keh di-fông: yiu hyü-to nying keng Ge; Ge ziu i-hao væn-pah yiu bing cü-ts, 



16 yi feng-fu ge-he  feh iao yiang Ge ming-sing.



17 hao peh sin-ts Yi-se-ô kông-ku shih-wa yiu ing-nyin, ziu-z kông,



18 “Mông Ngô Nu-boh, Ngô su kæn-shün; Ngô su ts'ing-e, Ngô sing-li su hwön-hyi-keh: Ngô we s Ngô-keh Sing-Ling peh Ge, Ge ziu we djün tsing dao-li peh bih-koh nying.



19 Ge fe siang-tsang, fe ao-ky'i-le; ze do ka-zông m-nying t'ing-djôh Ge sing-ing.



20 Ziu-siang-keh lu-dih Ge fe ngah dön, ze-teh me keh læh-coh-sing fe meng u; dzih-tao Ge peh kong-nyi teh-sing.



21 Yi yiu bih-koh-nying we nyiang-vông Ge-keh ming-deo.”[Y.42.1-4.]



22 KEH z-'eo yiu ih-ke bi kyü vu-keh nying, z hæh-ngæn yi ô-lao, ta tao Yia-su min-zin: Yia-su i ge, peh hæh-ngæn we mông, ô-lao we kông.



23 Cong-nying tu hyi-gyi, kông, “Keh ky'i feh-z Da-bih-keh 'Eo-de?”



24 Fæh-li-se nying ih t'ing-djôh ziu kông, “Ge kön-c'ih kyü, vu-fi z k'ao-djôh kyü-wông Bih-si-poh.”



25 Yia-su hyiao-teh ge-he sing-i, teh ge-he kông, “Væn-pah koh-veng feng-k'e siang-tsang, tsong iao pin tso hông-di; ih-ke zing-li 'oh-tsia ih-kô feng-k'e siang-tsang, tsong lih-feh-lao:



26 ziah-z Sæh-dæn kön-c'ih Sæh-dæn, ziu-z feng-k'e siang-tsang; ge-keh koh tsa-sang lih-teh-lao?



27 Ngô kön-c'ih kyü ziah-z k'ao-djôh Bih-si-poh, ng-he-keh n-ts kön-c'ih kyü z k'ao-djôh nô ih-ke: su-i ge we sing-p'ön ng.



28 Ngô kön-c'ih kyü ziah-z k'ao-djôh Zông-ti-keh Ling, Zôong-ti-keh koh yi-kying ling-djôh ng-he.



29 'Oh-tsia nô ih-ke iao tseo-tsing hao-hön-keh u-li, ts'iang-deh ge ze-veh? ky'i feh-z iao sin kw'eng-pông keh hao-hön? 'eo-deo hao ts'iang-deh ge u-li.



30 Feh teh Ngô dong-sing ziu-z Ngô te-deo; feh teh Ngô siu-le ziu-z sæn-k'e.



31 “Su-i Ngô teh ng kông, Nying pah yiang ze-ôh teh sih-doh shih-wa tu hao sô-min; tsih-yiu sih-doh Sing-Ling feh we sô-min.



32 Væn-pah kông shih-wa hyü-pông Nying-keh N-ts, hao sô-min; tsih-yiu kông shih-wa hyü-pông Sing-Ling, kying-si 'ô-si tu feh we sô-min.



33 Jü ziah-z hao, ko-ts ah-z hao; jü ziah-z feh hao, ko-ts ah-z feh hao: ing-yü mông ge ko-ts hao hyiao-teh ge jü.



34 Doh-zô-keh cong-tông, ng-he kyi-zin z ôh-nying, tsa neng-keo kông hao shih-wa? ing-yü k'eo su kông z jong sing-li mön-c'ih-le.



35 Zin nying, jong ge zin sing-li su k'ông-keh zin ziu fæh-c'ih zin le: ôh-nying jong ge sing-li su k'ông-keh ôh ziu fæh-c'ih ôh le.



36 Ngô teh ng kông, Nying su kông-keh k'ong-deo shih-wa, tao sing-p'ön nyih-ts kyü-tang-kyü iao teh ge sön-tsiang.



37 Ing-yü sön ng tsing-dzih z jong ng-keh shih-wa; ding ng-keh ze ah-z jong ng-keh shih-wa.”



38 Keh z-'eo yiu kyi-ke doh-shü-nying teh Fæh-li-se nying teh Ge kông, “Sin-sang, ngô-he iao Ng hyin-c'ih gyi-z peh ngô-he mông.”



39 Yia-su we-teh ge kông, “Keh hyüong-ôh kæn-ying-keh si-de tsih iao mông gyi-z; djü sin-ts Iah-nô-keh gyi-z ts-nga, tse m-yiu zah-m gyi-z peh ge mông.



40 Ing-yü ziang Iah-nô sæn-nyih sæn-yia ze do ng du-li; Nying-keh N-ts ah iao sæn-nyih sæn-yia ze di li-min.



41 Nyi-nyi-vi nying tao sing-p'ön nyih-ts we nang-ky'i, ding keh si-de-keh ze: ing-yü ge-he t'ing Iah-nô-keh ky'ün-hwa ziu hwe-ke; dæn-z ze-i yiu pi Iah-nô wæ do.



42 Nön-pin-keh nyü-wông tao sing-p'ön nyih-ts we nang-ky'i, ding keh si-de-keh ze: ing-yü ge jong di-keh zing-deo tseo-le t'ing Su-lo-meng ts'ong-ming shih-wa; dæn-z ze-i yiu pi Su-lo-meng wæ do.



43 “We-u kyü li-k'e nying-keh sing-zông ziu ze m-shü hông-di tseo-le-tseo-k'e zing ön-weng, zing-feh-djôh;



44 ziu kông, ‘Ngô we tseo-cün tao tseo-c'ih-keh u-li k'e.’ Ih tseo-tao, mông-djôh li-min z k'ong-keh, sao kön-zing, tsông-ky'i hao.



45 Ziu k'e, ta ts'ih-ke kyü pi ge-z wæ-ôh, tseo-tsing djü: keh nying 'eo-le-keh di-bu pi zin-deo kang-kô feh hao. Keh kæn-ôh-keh si-de ah iao keh yiang-ts.”



46 YIA-SU teh cong-nying ze-teh kông z-'eo, Ge-keh nyiang teh Ge hyüong-di gyi ze nga-min, siang teh Ge kông wa.



47 Yiu ih-ke nying teh Ge kông, “Ng-keh nyiang teh Ng hyüong-di ze nga-min, siang teh Ng kông wa.”



48 Yia-su we-teh ge kông, “Ngô nyiang z kæh-nying? Ngô hyüong-di z kæh-nying?”



49 Ziu long-c'ih siu ts-tin meng-du, kông, “Hao mông Ngô nyiang, teh Ngô hyüong-di!



50 Ing-yü væm-pah i Ngô t'in-zông Vu-ts'ing ts-i tso cü-ts, ziu-z Ngô hyüong-di, ts-me, teh nyiang.”



## Mt. 13.

<i>3 Tsæh cong-keh pi-fông: 18 ka-shih keh pi-fông. 24 Ba-ts'ao-keh pi-fông, 44 k'ông-kæn-keh pao-pe, 45 zing tsing-cü, 47 he-li hwæh mông; 53 Kyi-toh z-kô-nying feh siang-sing Ge.</i>



1 KEH nyih Yia-su jong u-li tseo-c'ih, zo ze he-pin.



2 Yiu hyü-to nying jü-zih ze Ge min-zin, Ge ziu lôh jün zo-kæn: cong-nying tu gyi ze 'ön-zông.



3 Yia-su ziu yüong pi-fông shih-wa teh ge-he kông hyü-to z-kön, ziu kông, “Yiu ih-ke tsæh cong-keh tseo-c'ih tsæh cong;



4 ge tsæh-k'e z-'eo, yiu-sih tih-lôh lu-pin, tiao ziu fi-le ky'üoh-gao:



5 yiu-sih tih-lôh yiu zih-deo su-ze, t'u feh to: yü t'u feh sing, jü-tsih ts'iu-c'ih;



6 nyih-deo c'ih-le, sô-pih, ing-yü m-yiu keng-deo ziu k'u-gao.



7 Yiu-sih tih-lôh ts'-bang cong-yiang; ts' dziang-ky'i peh ge tsô-lao: 



8 yiu-sih tih-lôh hao t'u-li, ziu kyih-zih, yiu-sih kyih ih-pah be, yiu-sih loh-zih be, yiu-sih sæn-zih be.



9 Yiu ng-tô we t'ing cü-ts, ing-ke t'ing.”



10 Meng-du tseo-le, teh Ge kông, “Ng tsa-sang yüong pi-fông shih-wa teh ge-he kông?”



11 Yia-su we-teh ge kông, “Ing-yü t'in-koh ao-miao z-kön z peh ng-he hyiao-teh, feh peh ge-he hyiao-teh.



12 Væn-pah yiu-keh, wæ iao kô-ts'eo peh ge, peh ge yiu-yü: væn-pah m-yiu-keh, lin ge su yiu ah iao deh-k'e.



13 Su-i Ngô yüong pi-fông shih-wa teh ge-he kông; ing-yu ge mông yi mông-feh-djôh, t'ing yi t'ing-feh-tsing, yi feh ming-bah.



14 Yi-se-ô zin-deo su kông shih-wa ing-djôh ge-he, ziu-z, ‘Ng-he t'ing we t'ing-djôh, tsih-z feh hyiao-teh; mông we mông-djôh, tsih-z feh ming-bah.



15 Ing-yü keh pah-sing sing-dziang z ngang, ge ng-tô læn-teh t'ing, ge ngæn pi-lao; sang-teh ngæn mông-djôh, ng-tô t'ing-djôh, sing-li ming-bah, ziu hwe-ke, Ngô i ge hao.’ [Y.6.9,10.]



16 Dæn-z ng-he-keh ngæn yiu foh, ing-yü z mông-djôh; ng-he-keh ng-tô yiu foh, ing-yü foh, ing-yü z t'ing-djôh.



17 Ngô lao-zih teh ng kông, Yiu hyü-to sin-ts-nying teh tsing-dzih nying siang mông ng-he su mông-djôh, vong mông-djôh-ku; siang t'ing ng-he su t'ing-djôh, vong t'ing-djôh-ku.



18 “Su-i tsæh cong-keh pi-fông ng-he ing-ke t'ing.



19 Væn-pah t'ing-djôh t'in-koh-keh dao-li feh ming-bah, keh hyüong-ôh cü-ts ziu le, bæh-gao ge sing-li su tsæh-keh cong. Keh ziu-z tsæh ze lu-pin-keh.



20 Tsæh ze yiu zih-deo su-ze, ziu-z t'ing-djôh keh dao-li, jü-tsih hwön-hyi tsih-ziu;



21 dæn-z sing-li m keng, tsih-z dzæn-z; yü keh dao-li p'ong-djôh we-ky'üoh pih-næn z-kön, jü-tsih pæn-tih.



22 Tsæh ze ts'-bang cong-yiang, ziu-z t'ing-djôh keh dao-li cü-ts; ge kying-si-keh iu-zeo, teh ze-veh-keh hong-p'in, tsô-lao keh dao-li, ziu m dao-dzing.



23 Tsæh ze hao t'u-keh, ziu-z t'ing-djôh keh dao-li yi ming-bah cü-ts; ge kyih-zih, yiu-sih kyih ih-pah be, yiu-sih loh-zih be, yiu-sih sæn-zih be”



24 Yia-su tse yüong pi-fông teh ge-he, kông, “T'in-koh k'o-pi ih-ke nying tsæh hao cong ze ge din: 



25 nying kw'eng z-'eo, ün-kô le tsæh ba-ts'ao ze mah cong-yiang, ziu k'e-gao.



26 Teng-tao ts'iu-miao c'ih-deo z-'eo, ba-ts'ao ah yin-c'ih.



27 Cü-nying-kô-keh nu-boh tseo-le kông, ‘Cü, Ng ky'i feh-z tsæh hao cong ze ng-keh din? jong 'ah-yi yiu ba-ts'ao?’



28 Cü-nying-kô teh ge kông, ‘Keh z ün-kô tso.’ Nu-boh kông, ‘Ng iao ngô-he k'e siu-zih ge feh?’



29 Ge kông, ‘Feh yüong; sang-teh ng-he siu-zih ba-ts'ao, lin mah ah iao bæh-gao.



30 Keh liang-yiang tu peh ge jü-de do-ky'i tao siu-keh. Siu-keh z-'eo ngô we teh siu-keh cü-ts kông, Ng-he sin siu-zih ba-ts'ao, pô-tang-pô kyi-ky'i siao-gao: dæn-z mah siu-tsing ngô ts'ông-li.’”



31 Tse yüong ih-ke pi-fông teh ge-he kông, “T'in-koh k'o-pi ih-leh ka-ts'e-ts, yiu nying do-le cong ze din:



32 cong-ts li-min z ge ting si; do-ky'i, kôh-yiang ts'e z ge ting do, ziang ih-cü jü, hao peh k'ong-cong-keh tiao djü ze ge ts-hong.”



33 Yi teh ge-he kông ih-ke pi-fông, “T'in-koh k'o-pi kao-shü, nyü-nying do-le k'ông ze sæn-teo mah-feng cong-yiang, teng-tao tu fæh-kao.”



34 Keh ih-ts'ih z-kön Yia-su teh cong-nying kông tu z yüong pi-fông shih-wa; feh-z pi-fông feh teh ge kông:



35 hao peh sin-ts-nying kông-ku shih-wa yiu ing-nyin, ziu-z kông, “Ngô we k'e-k'eo yüong pi-fông shih-wa; Ngô we kông-ming jong zao t'in-di yi-le su ing-zông z-kön.”[S.78.2.]



36 Yia-su ziu sæn-k'e cong-nying, tseo-tsing oh-li: Ge meng-du tseo-le, kông, “Keh din-li ba-ts'ao-keh pi-fông ts'ing Ng ka-shih peh ngô-he.”



37 Yia-su we-teh ge-he kông, “Tsæh hao cong-keh ziu-z Nying-keh N-ts;



38 din ziu-z si-kæn-zông; hao cong, z t'in-koh-keh n-ts; ba-ts'ao z keh hyüong-ôh cü-ts-keh n-ts;



39 tsæh ba-ts'ao-keh ün-kô ziu-z mo-kyü: siu-keh z-'eo, ziu-z z-si meh-nyih; siu-keh cü-ts, ziu-z t'in-s.



40 Ziang siu-zih ba-ts'ao tön ze ho-li siao-gao, z-si meh-nyih ah-z keh-t'ih.



41 Nying-keh N-ts we ts'a Ge-keh t'in-s, jong Ge koh li-min k'e siu-zih væn-pah peh nying pæn-tih teh tsôh-ôh cü-ts,



42 tön ge-he ze ho-lu: ze-kæn yiu ngao-ngô ts'ih-ts' k'oh-hyiang.



43 Keh z-'eo tsing-dzih nying ze ge-he Vu-ts'ing koh li-min we ziang nyih-deo kwông-liang. Yiu ng-tô we t'ing cü-ts, ing-ke t'ing.



44 “T'in-koh yi k'o-pi pao-pe k'ông ze din-li; ih-ke nying p'ong-djôh ziu ke-lao; ing-yü hwön-hyi ziu cün-k'e ma ge su yiu, k'e ma keh-ky'iu din.



45 “T'in-koh yi k'o-pi ih-ke k'ah-siang ze-teh zing hao-keh tsing-cü: 



46 zing-djôh ih-leh ting pao-pe-keh, ziu cün-k'e ma su yiu, k'e ma keh-leh tsing-cü.



47 “T'in-koh yi k'o-pi ih-ting mông, hwæh ze he-li teo-tsing pah-yiang ng:



48 yi-kying mön-gao, ziu t'a-zông-'ön zo-lôh, hao-keh kæn-tsing dong-li, feh hao tön-gao.



49 Z-si meh-nyih ah z-t'ih: t'in-s we c'ih-le, jong tsing-dzih nying cong-yiang feng-c'ih ôh-nying,



50 tön ge-he ze ho-lu: ze-kæn yiu ngao-ngô ts'ih-ts' k'oh-hyiang.”



51 Yia-su teh ge-he kông, “Keh shih-wa ng-he ming-bah feh?” Ge-he kông, “Cü, ming-bah.”



52 Yia-su teh ge-he kông, “Su-i væn-pah doh-shü-nying tso t'in-koh-keh meng-du k'o-pi ih-ke cü-nying-kô, jong ge ts'ông-k'u li-min sing meh-z gyiu meh-z tu do-c'ih.”



53 YIA-SU kông-wön keh-sih pi-fông shih-wa, ziu li-k'e keh su-ze.



54 Tseo-tao Z-keh peng di-fông ze ge-he jü-we-dông, “Keh Nying jong 'ah-yi teh-djôh keh ts'ong-ming teh neng-kön?



55 Ge ky'i feh-z keh moh-ziang lao-s-keh N-ts? Ge nyiang ky'i feh-z ming-z Mô-li-ô? Ge hyüong-di ky'i feh-z Ngô-kôh, Iah-si, Si-meng, Yiu-da?



56 Ge ts-me, ky'i feh-z teh ngô-he tso di-fông djü? Su-i, Ge jong 'ah-yi teh-djôh keh z-kön?”



57 Ge-he ziu yü Ge pæn-tih. Yia-su teh ge-he kông, “Sin-ts-nying ziah feh-z ze ge-z di-fông, z u-li, m-yiu feh tseng-kying.”



58 Ing-yü ge-he feh siang-sing, Ge ze keh su-ze feh tso to-siao gyi-z.



## Mt. 14.

<i>1 Hyi-læh ts'eng Kyi-toh z 'Ang si-li Iah-'ön weh-cün-le. 3 Iah-'ön sæh-deo-keh yün-ku. 13 Kyi-toh tao hông-yia k'e: 15 yüong ng-ke ping liang-kwang ng peh ng-ts'in nying ky'üoh-pao: 22 ze he-pin tseo tao meng-du-keh di-fông: 34 ze Kah-nyi-sæh-læh i hyü-to bing-nying.</i>



1 KEH z-'eo feng-fong-keh wông Hyi-leh t'ing-djôh Yia-su-keh ming-sing,



2 ziu teh zing-ts kông, “Keh z 'Ang si-li Iah-'ön; ge z jong s-nying cong-yiang weh-cün-le; su-i hyin-c'ih keh-sih gyi-z.” 



(3 Yi-zin Hyi-leh, yü ge hyüong-di Fi-lih-keh ts'i-ts Hyi-lo-ti, k'ô Iah-'ön kyi-lao, kwæn ze kæn-lao.



4 Ing-yü Iah-'ön teh Hyi-leh kông, “Ng feh ing-ke c'ü ge.”



5 Hyi-leh siang sæh Iah-'ön, dæn-z p'o pah-sing, ing-yü ge-he sön ge z sin-ts-nying.



6 Tao Hyi-leh sang-nyih, Hyi-lo-ti-keh nô ze cong-nying min-zin t'iao-vu, peh Hyi-leh hwön-hyi.



7 Su-i væh-tsiu ing-hyü ge, jü-bin gyiu zah-m we peh ge.



8 Ge t'ing ge nyiang-keh coh-fu, ziu kông, “'Ang si-li Iah-'ön-keh deo fông ze bön-zông ze-i peh ngô.”



9 Wông ziu iu-zeo; tsih-z yü væh-ku nyün, yi yü jü-de zo-zih cü-ts, feng-fu peh ge;



10 ziu ts'a-nying tao kæn-lao, sæh Iæh-'ön-keh deo.



11 Ge-keh deo fông ze bön-zông do-le, ziu kao peh keh nô: no song peh ge nyiang.



12 Iah-'ön-keh meng-du tseo-le, do ge s-siu ön-tsông; ziu k'e t'ong-ts Yia-su. )



13 YIA-SU t'ing-djôh, ziu li-k'e keh su-ze lôh jün, ön-cong tao hông-yia k'e: cong-nying hyiao-teh, ziu jong kôh zing-li tseo-le keng Ge.



14 Yia-su tseo-c'ih mông-djôh yiu hyü-to nying, ziu e-lin ge-he, i ge cong-yiang yiu bing cü-ts.



15 Æn-keng, meng-du tseo-le, teh Ge kông, “Keh z hông-yia, yi-kying dz-gao; hao sæn-k'e cong-nying, peh ge-he tao hyiang-ts'eng k'e, ma meh-z ky'üoh.”



16 Yia-su teh meng-du kông, “Ge-he feh yüong k'e; ng hao peh ge ky'üoh.”



17 meng-du teh Ge kông, “Ngô-he ze-i tsih-yiu ng-ke ping, liang-kwang ng.”



18 Ge kông, “Do-le peh Ngô.”



19 Yia-su ziu feng-fu cong-nying zo ze ts'ao-di; do keh ng-ke ping, liang-kwang ng, deo nyiang-ky'i dziao t'in, coh-zia, ziu p'ah-k'e ping kao peh meng-du, meng-du feng peh cong-nying.



20 Ge-he tu ky'üoh, yi ky'üoh-pao: siu-zih ky'üoh-dzing-keh ling-se, din-mön yiu zih-nyi lo.



21 Ky'üoh-keh cü-ts, nön-nying da-iah yiu  ng-ts'in, nyü-nying siao-nying ze-nga.



22 Yia-su jü-tsih ts'e meng-du lôh-jün, ku-sin tao te-'ön k'e, Z-kyi iao teng tao sæn-k'e cong-nying.



23 Cong-nying sæn-k'e, Ge tseo-zông sæn ön-cong tao-kao: yi-kying æn-gao, Ge doh-ke ze-kæn.



24 Dæn-z jün ze he cong-yiang, bi lông p'iao-dong; ing-yü yiu teo-fong.



25 Yia-li s-kang z-'eo, Yia-su ze he-min tseo-tao meng-du su-ze.



26 Meng-du mông-djôh Ge ze he-min tseo, kying-hôh, kông, “Keh z hyin-ling;” yü kying-hôh, ziu ao-ky'i-le.



27 Yia-su lih-k'eh teh ge kông, “Fông-sing; z Ngô; feh iao p'ô.”



28 Pi-teh we-teh Ge kông, “Cü, ziah-z Ng, ziu feng-fu ngô ze shü-min tseo-tao Ng su-ze.”



29 Ge kông, “Hao le.” Pi-teh ziu jong jün-zông t'iao-lôh shü-min tseo, iao tao Yia-su su-ze k'e.



30 Mông-djôh fong do, kying-hôh; iao dzing-lôh, ziu ao-ky'i-le, kông, “Cü kyiu ngô.”



31 Yia-su lih-k'eh long-c'ih siu ky'in ge, teh ge kông, “Ng siao siang-sing-keh nying, tsa-sang nyi-sing?”



32 Ge-he tseo-zông jün, fong ziu bing-zing.



33 Jün-li-keh nying tu le pa Ge, kông, “Ng tsing z Zông-ti-keh N-ts.”



34 Ge-he ku-du tao Kah-nyi-sæh-leh di-ka.



35 Keh di-fông-keh nying sih-teh Ge, ziu ts'a nying tao s-c'ü k'e pao-sing, yiu bing-keh tu ta tao Ge su-ze;



36 gyiu Ge tæn-tsih peh ge-he môh-môh Ge i-zông-kying: môh-djôh-keh tu jün-yü.



## Mt. 15.

<i>3 Tsah-væh Fæh-li-se nying peh tsu-tsong djün-lôh-le-keh kwe-kyü fi-gao Zông-ti-keh leh-fæh; 11 t'ong-ts ge feh-z tsing nying-keh k'eo-li peh ge we-u. 21 I ih-ke Kô-nô nyü-nying-keh nô, 30 i hyü-to bih-yiang mao-bing; 32 yüong ts'ih-ke ping teh kyi-kwang ng peh s-ts'in nying ky'üoh-pao, nyü-nying siao-nying ze-nga.</i>



1 KEH z-'eo Yia-lu-sæh-lang-keh doh-shü-nying teh Fæh-li-se nying tseo-tao Yia-su su-ze, kông,



2 “Ng-keh meng-du yü zah-m væn tsu-tsong djün-lôh-keh kwe-kyü, ky'üoh-væn z-'eo feh si siu?”



3 Yia-su we-teh ge-he kông, “Ng-he tsa-sang yü djün-lôh-keh kwe-kyü væn Zông-ti-keh leh-fæh?



4 Ing-yü Zông-ti feng-fu, kông, ‘Yüong kying-djong ng-keh vu-meo;’[C.20.12.] yi kông, ‘Zôh ah-pang 'oh-tsia nyiang, pih iao bæn ge s-ze.’[C.21.17.]



5 Dæn-z ng-he kông, ‘Ziah yiu nying teh ge pang 'oh-tsia nyiang kông, Ngô ing-ke vong-z ng-keh, yi-kying tso li-veh;



6 ge ziu feh yüong kying-djong ge nyiang-pang.’ Z-t'ih, yü ng-he djün-lôh-keh kwe-kyü fi-gao Zông-ti-keh leh-fæh.



7 Kô-hao-nying, Yi-se-ô ts-tin ng-he yü-sin kông-ku shih-wa feh dzæn, ziu-z,



8 ‘Keh pah-sing yüong k'eo ts'ing-gying Ngô; cü-jing kying-djong Ngô; dæn-z ge-keh sing teh Ngô tsang-yün.



9 Ge-he yüong nying-keh feng-fu tông dao-li kao-hyüing, z bah-bah voh-z Ngô.’”[Y.29.13.]



10 Yia-su ao cong-nying le, teh ge-he kông, “Ng-he ing-ke t'ing, ah iao ming-bah:



11 feh-z tsing k'eo-li-keh meh-z we-u nying; tsih-yiu jong k'eo c'ih-le, keh-z we-u nying.”



12 Ge meng-du ziu tseo-le, teh Ge kông, “Fæh-li-se nying t'ing-djôh keh-kyü wa ziu pæn-tih, Ng hyiao-teh feh?”



13 Yia-su we-teh kông, “Væn-pah feh-z Ngô t'in-zông Vu-ts'ing cong-keh jü, pih iao lin keng bæh-gao.



14 Ng-he bing ge: ge-he z hæ-ngæn ky'in hæh-ngæn. ziah-z hæh-ngæn ky'in hæh-ngæn, liang-ke tu iao tih-lôh k'ang-li.



15 Pi-teh teh Ge kông, “Keh pi-fông, ts'ing Ng teh ngô-he kông ming-bah.”



16 Yia-su kông, “Ng-he tao yin-ze wæ feh ming-bah?



17 Ky'i feh hyiao-teh, væn-pah tsing k'eo-li-keh meh-z z 'ang-lôh du-li, ziu ka-c'ih k'ang-ts'?



18 dæn-z k'eo-li c'ih-le z jong sing-li fæh-c'ih; keh z we-u nying.



19 Ing-yü ôh-nyin, hyüong-sæh, kæn-ying, biao-hyi, t'eo-dao, tso kô kyin-tsing, teh hyü-pông shih-wa, tu z jong sing-li fæh-c'ih:



20 keh-sih z we-u nying: dæn-z feh si siu ky'üoh-væn fe we-u nying.”



21 YIA-SU li-k'e keh su-ze, tseo-tao T'e-lo Si-teng-keh di-ka.



22 Yiu ih-ke Kô-nön-keh nyü-nying jong keh di-ka tseo-c'ih, ao-ky'i-le, kông, “Cü, Da-bih-keh 'Eo-de, e-lin ngô: ngô-keh nô bi kyü vu-teh k'u-mang.”



23 Yia-su ih-kyü tu feh ing. Meng-du tseo-le gyiu Ge, kông, “Hao peh ge k'e; ing-yü ge ze ngô 'eo-min ao-hyiang.”



24 Yia-su we-teh kông, “Ngô vong ts'a-le tæn-tsih tao Yi-seh-lih zoh mi-lu-lu-keh yiang.”



25 Keh nyü-nying tseo-le, pa Ge, kông, “Cü, pông-zu ngô.”



26 Yia-su we-teh ge kông, “Feh-k'o do n-nô-keh ping tön peh keo.”



27 Ge kông, “Cü, z-keh: ing-yü keo ah ky'üoh cü-nying-kô côh-'ô tih-lôh-keh ling-se.”



28 Yia-su ziu teh ge kông, “Nyü-nying, ng siang-sing-keh sing z do: tsiao ng-keh sing-nyün tso-zing.” Ge-keh nô tông-z jün-yü.



29 YIA-SU li-k'e keh su-ze, tao Kô-li-li he-pin k'e; tseo-zông sæn zo-lôh.



30 Yiu hyü-to nying ta-le pa-kyiah, hæh-ngæn, ô-lao, zæn-zih, teh hyü-to bih-yiang mao-bing, tseo tao Yia-su su-ze, fông ze Ge kyiah-zin; Ge i ge-he jün-yü:



31 cong-nying mông-djôh ô-lao we kông, zæn-zih jün-yü, pa-kyiah we tseo, hæh-ngæn we mông, tu hyi-gyi; ziu kyü yüong-wa peh Yi-se-lih-keh Zông-ti.



32 Yia-su ao Ge meng-du le, kông, “Ngô e-lin cong-nying, ying-yü teh Ngô jü-de yi-kying sæn-nyih, m-kao hao ky'üoh: Ngô ah feh iao peh ge-he k'ong-du k'e, sang-teh lu-zông bi-gyün.”



33 Meng-du teh Ge kông, “Ngô-he ze hông-yia 'ah-yi yiu tah-liao ping, hao peh cong-nying ky'üoh-pao?”



34 Yia-su  teh ge kông, “Ng-he yiu kyi-ke ping?” Ge kông, “Ts'ih-ke, wæ-yiu kyi-kwang siao ng.”



35 Yia-su ziu feng-fu cong-nying zo ze di-zông;



36 do keh ts'ih-ke ping teh ng; coh-zia-ku p'ah-k'e, kao peh meng-du, meng-du feng peh cong-nying.



37 Ge-he tu ky'üoh-ku, yi ky'üoh-pao: siu-zih ky'üoh-dzing-keh ling-se, din-mön yiu ts'ih læn.



38 Ky'üoh-keh cü-ts nön-nying yiu s-ts'in, nyü-nying siao-nying ze-nga.



39 Yia-su sæn-k'e cong-nying, ziu lôh jün, tao Meh-da-leh-keh di-ka le.



## Mt. 16.

<i>1 Fæh-li-se nying iao Yia-su hyin-c'ih t'in-zông-keh gyi-z peh ge mông. 6 Yia-su feng-fu meng-du vông-bi Fæh-li-se teh Sæh-t'u-ke nying-keh kao-shü. 13 Pah-sing kông Kyi-toh tsa-sang, 16 Pi-teh tsiao-nying Ge z Zông-ti-keh N-ts. 21 Yia-su t'ong-ts meng-du Ge 'eo-le iao bi nying tsông-s, 23 tsah-væh Pi-teh; 24 ky'ün keng Ge cü-ts gwæn z-keh zih-z-kô.</i>



1 FÆH-LI-SE nying teh Sæh-t'u-ke nying tseo-le s-s Yia-su, ts'ing Ge hyin-c'ih t'in-zông-keh gyi-z peh ge-he mông.



2 Yia-su we-teh ge kông, “Kw'a-æn ng-he kông, ‘T'in-kô weh zing: ing-yü t'in yiu 'ong-lo.”



3 Kw'eng-sing-tsao yi kông, ‘Kying-nying yiu fong-yü: ing-yü t'in yiu 'ong-lo yi wu-lao.’ Kô-hao-nying, feng-bih t'in-keh ngæn-seh, ng-he kyi-zin hyiao-teh: dæn-z yin-ze z-si-keh gyi-z ng-he bin-feh-c'ih.



4 Keh hyüong-ôh kæn-ying-keh si-de siang mông-djôh gyi-z; djü sin-ts Iah-nô-keh gyi-z ts-nga, tsong feh peh ge mông zah-m gyi-z.” Ziu li-k'e ge-he k'e-gao.



5 Meng-du ku-du tao te-'ön mông-kyi ta ping.



6 Yia-su teh ge-he kông, “Yüong kying-vông Fæh-li-se nying teh Sæh-t'u-ke nying-keh kao-shü.”



7 Meng-du jü-de nyi-leng, kông, “Keh z yü ngô-he feh ta ping.”



8 Yia-su hyiao-teh, ziu teh ge-he kông, “Siao siang-sing-keh nying, ng-he tsa-sang yü feh ta ping ze-teh nyi-leng?



9 Ng wæ feh ming-bah, feh kyi-teh keh ng-ts'in nying ng-ke ping z-kön, ng-he siu-zih ling-se yiu kyi lo?



10 Wæ-yiu keh s-ts'in nying ts'ih-ke ping z-kön, siu-zih ling-se yiu kyi læn?



11 Ng-he tsa-sang feh ming-bah, Ngô tah ng-he kông iao kying-vông Fæh-li-se nying teh Sæh-t'u-ke nying-keh kao-shü? bing feh-z ts-tin ping.”



12 Ge-he ziu hyiao-teh Yia-su feh-z kông kying-vông ping-keh kao-shü, z kying-vông Fæ-li-se nying teh Sæh-t'u-ke nying-keh kao-hyüing.



13 YIA-SU tseo tao Ke-sæh-li-ô Fi-lih-pi di-ka, ziu meng Ge meng-du, kông, “Nying kông Ngô Nying-keh N-ts, z kæh-nying?”



14 Ge-he kông, “Yiu-sih kông z 'Ang si-li Iah-'ön; yiu-sih kông, z Yi-li-ô: wæ-yiu kông, z Yia-li-mi, 'oh-tsia sin-ts-nying cong-yiang ih-ke.”



15 Yia-su teh ge kông, “Ng-he kông Ngô z kæh-nying?”



16















